¡Ai! que te lo meto, ai, que se t'enrita, ai, que t'echa sangre por ser primeriza.
¡Xesús! Y dába-y mil besos ellí per onde mexaba y ún pecaba...
¿A quién se-y pierde, tanto na seronda como nel iviernu'l so sombreru verde?.
¿Qué animal va pola vida colos pies na cabeza? ¿Qué animal asina camina? Aldovina.
A les cabritines y a los cabritinos sálen-yos de pequeñinos, y a los homes desgraciaos, dempués de casaos.
Adán llévala delantre y Eva llévala detrás.
Agárrenme nel campu, amárrenme con llazos; y lloren por min, los que me faen pedazos.
Aguar pasó per mio casa, diente de mio corazón, quien nun lo aldovinare, ¡vaya si ye burricón!.
Aldovina, aldovinanza, ¿cuál ye'l bichu que pica na panza?.
Ales de munchos collores, que se pierden ente les flores.
Alicoz, alicocicu, nin tien rau, nin tien picu; y la so ma, alicoz, tien rau, picu y voz.
Altu vivo, altu suaño, y con una risotada pierdo lo que tengo.
Altu, altu, más qu'un tayuelete; el que se siente nél, menudu porrazu se mete.
Altu, peraltu, redondu como un platu.
Alza la saya p'arriba, nun te pongas remilgosa, que te la vengo a meter dura y caliente la cosa.
Andar, andar, y tombu nunca degolar.
Apretao y estrencho, llargo y xustino, allégrose'l galán por metela. Y la dama tamién s'allegró cuando-y quedó colgando lo que-y sobró.
Arquina pequeña, de bon paecer, dengún carpinteru la pudo facer, sinón Dios del cielu col so gran poder.
Arquines, arquetes, mui reguiletes; abrir y pesllar y nunca sonar.
Baxé a la plaza y topé una moza, llevanté-y la saya y palpé-y la cosa.
Baxo baillando y xubo llorando.
Baxo la mesa taba Taresa col chochín abiertu y la pixa tiesa.
Bichu, bichosu, que detrás dexa, un rastru brillosu. Come nisos, come mazanes, pero nun-y gusten les ablanes.
Bienveníu seyas amigu: quiérote más qu'al mio maríu. Si tu quies na cama, na cama. ¡Ónde te dea pola gana!.
Blanca como la lleche, prieta como la pez, fala ensin tener llingua, anda ensin tener pies.
Blanca soi, blanca ñací, probes y ricos, comen de min.
Blanca soi, ñací na mar; y nel to bautizu tuvi de tar.
Blancu foi'l mio nacimientu, mariella la mio ñeñez, verde foi la mio mocedá y mui negra la mio vexez.
Búscame nes puertes y nos arbolinos, búscame nos llibros y nos cuchiellinos.
Cabe nun puñu y nun cabe nel horru.
Campu blancu, flores negres, un aráu y cinco yegües.
Cayen, cayen ensin parar y nun dexen de baillar.
Cien rapaces nun portal van y vienen sin parar, cuerren unes tres les otres ensin podese algamar.
Cien redondinos, un redondón, un saca y mete y ún quita y pon.
Cola punta, pica y col culu aprieta y colo que-y cuelga tapona la grieta.
Coli entró per mio casa, flor del mio corazón; quien nun lo aldovinare ye un gran burricón.
Como les bruxes vivo nos cuentos; y cola vara, faigo carroces.
Cuando lu amarren vase, cuando lu suelten quédase.
Cuando va pal monte, calla, cuando llega al monte, lladra.
Cuando van pal monte, miren pa casa, y cuando van pa casa miren pal monte.
Cuanto más grande ye, menos se pue ver.
Cuatro corrimontes, cuatro corrifontes, dos espantadiaños y un espantamosques.
Cuatro corrimontes, dos espantadiaños, cuatro corrifontes, dos miradores y un espantamosques.
Cuatro patos metíos nun caxón, ¿cuántos picos y pates son?.
D'alantre p'atrás va y vien y ente les pates lo tien, nin ye carne nin ye güesu y el cura llévalo tieso.
De doce hermanos que somos, el segundu yo ñací; y si soi'l más pequeñu, cómo podrá ser así.
De la tierra voi pal cielu y del cielu volveré, soi l'alma de los praos que los faigo xorrecer.
De les estaciones del añu, tamién de los elementos; de los puntos cardinales, el númberu represento.
De siempre foi de madera, nél les añaes oyí, fíxate si yera neñu qu'entré nél namái ñací.
Delantre l'ama m'arrodillé, tiesa la metí, tiesa la saqué.
Dende'l día que ñací, cuerro y cuerro ensin parar; cuerro de día y de nueche, hasta llegar a la mar.
Detrás de la puerta la vi facer, xubir y baxar, meter y sacar.
Devanándome los sesos en pensar vuélvome lloca, la suegra la mio cuñada, ¿qué parentescu me toca?.
Dientro una parede blanca hai una flor mariella, que se pue presentar al mesmu rei de Castiella.
Dientro ye blancu y dulce, fuera peludu y feu. El nome asusta a los neños pero a mín nun me da mieu.
Doce cures xubieron a una peral que tenía doce peres; Caún comió la suya y quedaren once peres.
Doi al cielu resplandores cuando dexa de llover; abanicu de collores qu'enxamás podrás coyer.
Dos muyerines tán a la puerta esperando que-yos la metan.
Dos peludos y un peláu y ún detrás arrecacháu.
El fueu tiénme mieu, les plantes quiérenme bien, llimpio tolo que toco, tómesme si tienes sede.
El fueu xunta la estopa, llega'l diañu y sopla.
Ellí arribina arribono taba mio güelu en casa, per detrás y per delantre víase-y la llonganiza.
Enriba de ti me pongo, lo que traigo en ti lo meto; si nun das col culu apriesa nun acabamos con esto.
Entré nel cuartu de frente a ti, tu remangástite y yo metí. Tu llorabes y yo ría al ver el sangre cómo corría.
Escarpín sobre escarpín, escarpín de ricu pañu, por mui llistu que seyas, nun lo aldovines esti añu.
Escarpín sobre escarpín, escarpín de ricu pañu, si nun te lo digo yo nun lo aciertes nun añu.
Fardela d'ablanes que pel día se recueyen y pela nueche s'esparramen.
Fraga tienlu cortu, Garaicoechea tienlu llargu, el Papa tienlu tamién, pero nun fai usu d'él.
Fui al monte, corté un fayón, cortalu pudi, fendelu non.
Fui pal monte, llanté una estaca y traxi'l furacu pa casa.
Gárrola y chupo, y métola pel güeyu del culu
Gárrote pela barriga y póngote en suelu, alzo p'arriba y métote'l ciruelu.
Gorda la tengo, más la quixera, qu'ente les pates nun me cabiera.
Gordu lu tengo, más lu quixera; qu'ente les pates nun me coyera.
Gordu pela cabeza, llargu si ye menester, tien pelinos nun cabu y fai rapazos si quier.
Hai quien bebe pela boca, que ye'l mou de beber; pero sé dalgún que bebe, namás que pelos pies.
Ínflome tanto tanto que me desfaigo en llantu.
La mio vaquina parda anda de peña en peña y nun se me depeña.
La pota de porcelana, la tapa de carne y lo qu'hai dientro nin el gatu lo llambe.
Llarga, llarga como una soga, y con dientes como una lloba.
Llargu como un camín, y cabe nun tubín
Llargu, llargu como un tren y nun lo aciertes nun mes.
Llevo la casa a cuestes, camino ensin una pata, voi marcando la mio buelga, con un filín de plata.
Mángome enribina ti por ver cómo te ximielgues. Yo marcho con tol gustín, tu cola lleche te quedes.
Mar paez, mar nun ye, espines tien, pexe nun ye.
Mari Blanca panza arriba, Don Pedro bailando enriba. Mientres vien y va Don Pedro, Mari Blanca tienlo abierto.
Mariellu per fuera, per dientro mariellu, y con corazón en centru.
Metida nun bagul, el burru la lleva a cuestes; yo, enxamás la llevo puesta, y siempre la lleves tu.
Métolo doblao y nun soi metelo cuando ta estirao.
Métolo duro y sácolo blando, pela puntina pingorotiando.
Métolo seco y sácolo moyao, y pela punta mui colorao.
Meyor cuanto más vieyo, collorao como un rubín, na seronda vieno dientro d'un barril.
Mio güela xubió al payar, mio güelu xubió tres d'ella, cuanto más-y lo metía más duro que se-y ponía.
Munches vieyes nun corral toes mexen al empar.
Naquel requexín hai un vieyín, sacando la cosa poquiñín a poquiñín.
Naquel rincón hai un vieyín sacando la punta mui despacín.
Negro, estirao, con pelinos pelos dos llaos.
Per un cuevón mui escuru meto yo al mio Xuan Peludu y nun lu soi a sacar ensin menear el culu.
Per un furaquín escuru metíase Xuan desnudu.
Pinu sobre pinu, sobre pinu llinu, sobre llinu flores y alredor amores.
Puntes p'alantre güeyos p'atrás, si nun lo aldovines mui burru sedrás.
Que cosa cosadiella ye: cuanto más se mira menos se ve.
Que cosa cosadiella ye: da na cara y nun se ve.
Que cosa cosadiella ye: tien güeyos y nun ve.
Que cosa cosadiella ye: una capillina blanca ensin puerta nin tranca.
Redondín redondelete, qué contenta ta la novia namás que'l noviu-y lo mete.
Redondina ye, preñadina ta, furaquín nun tien, ¿per onde parirá?
Redondina yes, preñadina tas, ensin culu nin barriga, ¿per ónde lo parirás?.
Siempre quietes, siempre inquietes, durmiendo de día, de nueche despiertes.
Soi animal qu'ando de mañana a cuatro pies, a meudía con dos y pela tarde con tres.
Soi piquiñina y llixera, y a pesar de too ello, nun podrá dengún vivu teneme un cachín en vilu.
Taba mio güela pates p'arriba y llegó mio güelu y mangóse enriba.
Taba mio güela pates p'arriba, llegó mio güelu y metió-y la pisa.
Taba mio güela mexando, llegó mio güelu y metió-y el tangu.
Taba pinguín pingando y taba focín fozando; vieno rapín rapando, llevó'l focín fozando y dexó'l pinguín pingando.
Tien cuernos de güe, pero nun ye güe; tien güeyos de güe, pero nun ye güe; si yo nun vos lo digo nun lo acertaréis.
Nel cielu soi d'agua, na tierra soi de polvu, na ilesia soi de fumu y una telina nel güeyu.
Nel monte de Quirós hai un arbolín de Dios, cada cañu tien un ñeru, cada ñeru tien un güevu, cada güevu un paxarín, ¡válgame Dios, qué arbolín!
Nesi cuartu entró una dama y un galán entró tres d'ella. Nin ta dientro nin ta fuera, ¿qué dirás tu que foi d'ella?.
Nin soi flaire nin soi monxe, nin soi de dengún conventu, el mio traxe ye de franciscanu, y yo vivo nel desiertu.
Ñaz nel monte, vien pa casa y amarra a dos.
Ñaz nel monte, vien pa casa, namái anda pelos requexos de casa.
Pal monte va callando y ellí ta cantando.
Pel furacu entra'l mio Xuan pa facer chirrín-chirrán.
Pente una matona espesa fura-fura la cabeza. Puyapuyando, rampapenando, coxiquexando.
Per un caleyón escuru entra Pedrón dando tumbos.
Tien dientes y nun come, tien barbes y nun ye home.
Tien pates y nun camina, lleva la comida al llombu y nun come.
Tien pelinos pel gargüelu y llóra-y el güeyu.
Toes a cordel y que denguna toque nél.
Toles muyeres lo tienen entero y pol so gustu fúren-yos el cuero, méten-yos lo duro pente lo blando y los piringüelinos queden colgando.
Tres oreyes y un pie cadápanu ye, el que nun lo acertare bien burru ye.
Tres pies y una curona, trébedes son, tontona.
Tu de punteres, yo de tacones, al riquirraque pelos rincones.
Tu de puntines, yo de tacones, tiqui, tiqui, tiqui, pelos rincones.
Un garabín con cien garabinos, xube a los montes y baxa rocinos.
Un tintín, dos tintaes un cuelebrín, dos araclanes.
Un tirantín de cuatru tirantes; un miramontes y un miravalles.
Una cosa pequeñina escolingada de les paredes, col mirigüelu colgando compromete a les muyeres.
Una cuarta más o menos con pelinos per detrás, nin tien punta nin coyunta y arremueya pela punta.
Una fonte d'ablanes que de día se recueyen y de nueche se derramen.
Una palombina blanca y prieta, vuela ensin ales y fala ensin llingua.
Una señorina mui aseñorada toa ye remiendos ensin denguna puntada.
Una tabliquina mui atablicada, siempre ta a techu y siempre ta moyada.
Una vieya de cien años y un vieyu de ciento dos, xuntáronse ún con otru y dieron gracies a Dios.
Unes regaderes, más grandes que'l sol, coles que riega los praos Dios nuestru señor.
Vaca morata, va pa la mata, nin fueya ximielga, nin palu quebranta.
Vamos pa la cama a facer lo que Dios manda, a xuntar pelo con pelo y lo que rebulle, en medio.
Vi a un home de pie comer al so padre vivu, dempués que lu comió, quedóse como dormíu.
Yo llámome Xuan Pesares, de min tol mundu se fía: traigo los tríngulis-trángulis colgando de la barriga.
