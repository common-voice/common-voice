Enkuza y'abaana ezze ekyuka okusinziira ku mirembe egy'enjawulo.
Omwana bwe yazaalibwanga, waayitanga emyezi ebiri olwo ne batandika okuyiiya amagezi ag’okumutuuza.
Mu nkola y'okutuuza omwana, baasimanga ekinnya ekisaamusaamu mu ddiiro.
Jjukira nti enju z’edda temwabanga ssementi oba amayinja nga ge tulaba ensangi zino.
Mu kinnya ne baaliriramu ebikunta, zino zaabanga mbugo ezeebikkibwa, omwana n’atuulamu.
Baamutuuzangamu okumala ebbanga ttono ddala ne bamuggyamu olw’okubanga amagumba ge gaabanga tegannaguma.
Kino baakikolanga okutuusa omwana lwe yayiganga okutuula yekka nga tebamuzingiridde bikunta oba ebigoyegoye.
Anti omuzzukulu omuwala ku ludda lw’omulenzi jjajjaawe omusajja amuyita mukyala.
Jjajja yakwata mukyala we n’amutuuza ku lubugo n’aleeta ekibbo n’akambe n’amugamba bino.
Mukyala tuula ekibbo n’akambe biibyo onfumbire emmere.
Bwe yamala okwogera ebigambo ebyo, tetwalwawo nnyo ne tuddayo ewaka.
Enkola ey’okukozesa ebbaafu tulaba nti efaanaganira ddala n’ey'okusima ekinnya mu ddiiro omwana atuulemu.
Kyeyoleka lwatu nti omukyala y'alina okufaayo okulaba ng'omwana we akaza bulungi omutendera ogwo.
Ekirala olw’okuba nti mu kibira mubeeramu enzikiza, omuntu asobola n’okubulwa ekkubo erimuzza ewaka.
Ekiyinza okuvaamu eky'okubulira mu kibira sinakindi n’okufiirayo.
Kisoboka okuba ng’omuntu abadde alina omuntu gw’anoonya ekiro n’awulira nga bamuyita.
Oba ng’abadde ayiseewo, okuyita kuli kw’awulidde ne kumutemyako n’akyuka n’adda.
Ky’ekyo era kye tulaba n’ensangi zino nti mu bifo ebisalirwamu enviiri mubeeramu amataala agamala.
Agaweera ddala ekitangaala ekimala olw’ensonga y’okulaba obulungi ekiba kikolebwa.
Ebibuuzo n'ebyokuddamu byabyo bijja kuyamba abantu ab'enjawulo.
Ensonga nnyingi ezirina okufiibwako mu kuwandiika n'okusoma Oluganda.
Omulundi ogunaddako tugenda kwongera okulaba okuwangaala mu bigambo by'Oluganda.
Ate tulabe n’ebyo ebiwangaala naye ng’ate amateeka g’empandiika tegatukkiriza kuwangaala.
Embuzi ey'oluyina eba erina ebyoya ebiwanvu ennyo okuva ku lubuto nga bifaananira ddala oluyina.
Ekiyonjo kye kifo enkoko w’ebiikira ate omuyonjo kye kisero omubeera enkoko.
Amagumba gaba ga muntu mulamu, olufa gafuuka magufa, gaba tegakyali magumba.
Yazaala abaana abalenzi n'abawala abawerera ddala makumi asatu.
Ebikwata ku kuyigga buli muntu asaana abimanye era ategeera engeri gye byakolebwangamu.
Ebikwata ku nswa n'obutiko mu Buganda bingi era byewuunyisa nnyo.
Ebikwata ku mizizo, obulombolombo n'okuwanuuza mu Buganda bingi nnyo.
Naye olw'obuwanvu bw’olusozi luli buli eyatuukanga mu makkati g'olusozi ng'awulira afa obukoowu.
Amataffaali baagaleka mu bbanga nga tebagabisseeko.
Ebyennyanja baasooka kugaana kubirya.
Edda ng’ensolo enkambwe ng’engo zaali zeetala nnyo.
Kabaka yagendanga ku lusozi n’asaba emisambwa gyakwo nti olutabaalo lugende bulungi.
Erinnya Nakivubo kyava ku mugga omwalinga ensonzi ennyingi ennyo ng'abantu bazivubamu.
Edda abaana abawala bwe baabanga babatwala mu bufumbo, babatwalanga tebeesiimidde.
Abawala b'edda baagendanga bakaaba mu bufumbo era nga babawalabanya buwalabanya.
Baagenda okudda we baasimba ng'ekimera kyabwe tekiriiwo.
Ensobi ezikolebwa mu lulimi Oluganda zirina okutereezebwa.
Emigamba bye byayi oba obuso ebigattibwa awamu nga babiruka ne bigatta ekita ku kikata.
Ebikwata ku budde n'embeera zaabwo buli muntu asaanye abimaye.
Okugeraageranya abantu bakukozesa nnyo okusobola okuwangula.
Emizizo gy'Abaganda girina engeri gye gyakuumiranga abantu awamu era nga beesigika.
Edda abantu tebakkirizibwanga kwera kiro era nga ne kati abantu bakyakigoberera.
Totambula kyennyumannyuma kuba oyinza okutomera ebintu oba n'okugwa mu binnya.
Weegendereze okunoga eddagala ng'obudde buzibye anti oyinza okunoga ery'obulabe n'ofuna obuzibu.
Oluggya lulina okwerebwa buli lunaku okusobola okulabika obulungi eri abantu.
Enswa embisi teziriika, zisaana kumala kufumbibwako olwo n'owulira obuwoomi bwazo.
Omukyala owoolubuto asaana kwegenderezebwa nnyo kuba aba n'ebimusumbuwa bingi.
Enkola ey'okusogola omwenge tekyakolebwa nnyo ennaku zino olw'ebyuma ebikozesebwa.
Eddagala lyandibadde ddungi singa likozesebwa ng'abasawo bwe baba bakulagidde okulikozesa.
Ekiro kitiisa nnyo abaana abawala era abasinga baba tebaagala kufuluma wabweru.
Oluzzi lwasimibwa abantu lubayambe okufunira ebisolo byabwe amazzi mu biseera by'ekyeya.
Obutayogerera mu kibira nti mbuzze kirungi kuba bw'okikola oyinza okubulira ddala.
Okutikka emikono ku mutwe kimu ku bikolwa ebiraga okukungubaga wamu n'okwennyamira mu bantu.
Obutabuuka muntu yenna mu mulyango kikolwa ekiweesa ekitiibwa era kya bugunjufu.
Muntu bw’aba yaakazaalibwa atandika na kwavula olwo n'alyoka ayimirira ekivaamu n'atambulira ddala.
Kyokka omuntu bw'akaddiwa atandika okutambuza amagulu asatu bw'aba ng'akwata omuggo.
Omuntu bw’atuuka eyo gy’asengukidde, agenda ku miriraano atandikewo enkolagana empya.
Singa omuntu amala ne yeetengerera mu byonna, yandiraba ng'okukolagana ne banne tekimuyamba.
Omuntu bwe yayengezanga ebijanjaalo, ng’asooka kuweerezaako banne naddala baliraanwa.
Mu kufiirwa, bantu naddala bakyala bayambibwako ebibiina ebimanyiddwa nga “Munno mu kabi.”
Mu ggwanga lyaffe mulimu abantu abatayagala kwesembereza baliraanwa baabwe.
Ebibiina eby'enjawulo ebyo byakolebwanga kuyamba abantu ku mikolo egy’enjawulo.
Abatambudde ebweru batugamba nti abantu bangi mu mawanga eyo bafa obulwadde bw’okwennyika.
Okwennyika kujja ng’omuntu alina ekimutawaanya n’atakyatula n’akirowoolerezaako nnyo.
Omuntu alina okubeera n'essuubi mu bulamu bwe.
Oyo atayagala kwesembereza baliraanwa be bw’amala n’afuna ekizibu kyonna akuba enduulu.
Omuntu yenna asaana okwekwasa Katonda mu buli kintu ky'akola.
Okunoonyereza kulaga nti abantu abeesuula bannaabwe tebabeera n'assanyu.
Okunoonyereza okwo okwakolebwa kwagenderera ki era kwalaga ki?
Buli lw’olabika nga weesamba banno, lw’obasanga toyinza kuwulira mirembe era tofuna kwetaaya.
Omuntu ateewa banne aba alabibwa ng'omutemu.
Ekirungi kiri nti empisa ey’ekizzanganda ekyalabibwa ku mikolo nga.
Ensi ekyuse era buli kimu kikyuse.
Omuzannyo gw'okubuuka gwategekebwa ng’abuuka ali omu oba okuyingira abangi olumu.
Abawuuba omuguwa balina kuwuuba mpola mpola.
Okubuuka kuyigiriza abaana okuteesa anti baba balina okwogeraganya.
Singa ababadde beekwese bonna baggwayo, olwo eyasoose okuggwa nga y’addako okunoonya banne.
Omuzannyo guyigiriza abaana okuteesa n’okubeera n’emibiri emiramu obulungi kubanga mulimu okudduka.
Okukaaba kwe kufulumya eddoboozi eriwulikikamu obulumi nga n'amaziga gakulukuta.
Okukaaba okw’essanyu kubaawo ng’oli abadde yaakafuna amawulire amalungi.
Essanyu eringi lisobola okuvaamu amaziga.
Abaana abato bwe bakangavvulwa bamanyi okukaabira waggulu ennyo.
Omuntu asinda aba tavaamu ddoboozi lya mwanguka naye abeera awuuna buwuunyi ng'obulumi bungi.
Obuvune bwe yafuna bwali bwa maanyi nnyo.
Omukyala bw’aba omuzito ate n’abeera ng’atambulira ku kaserengeto, entambula ye ekyuka.
Omuzungu yalabibwa ng’eyaleeta ebintu ebiwerako kuno okwaffe ebitaaliwo.
Eddagala ly’ekiwalaata lye wampa lyagaana okukola.
Wabweru obudde bubi nnyo.
Mu muzannyo gwa puulu, abazannyi baluubirira kukuba mipiira mu bituli.
Bw’otunuulira olumuli n’ekikajjo olabira ddala nga bifaanagana.
Ate singa otunuulira ebikajjo ebikolebwamu sukaali, obunene bwabyo tebwesudde nnyo n’obwo obw’emmuli.
Okumpi awo naawe waliwo ebintu bisatu; omusubbaawa, ettaala y’omukono n’oluku.
Ebinnyonnyola empandiika y'Oluganda entongole biri mu butabo bungi.
Okusaaga nayo mbeera ya buntu nnyo.
Ffe ffennyini ffe tulina okwekemba okulaba nti empandiika y’Olulimi lwaffe tugituusa.
Era tujja kweyongera okulaba ebirala ebikwata ku nnyukuta ez'enjawulo mu lulimi.
Tujja kulengera n’ebigambo ebirala ennyukuta ez'enjawulo mwe zikozesebwa mu lulimi.
Wali okwagala okugeraageranya okw’engeri ey'okulaba ng’abaana basobola okwetegereza ebintu.
Ekigere ky'ente newankubadde kigumu, tekisobola kufootola lwazi.
Ebikokko biyamba okuyigiriza obulungi abaana ebigambo ebizibu mu olulimi.
Omwami n’omukyala ekyabayamba okusomoka omugga kwe kuba nga buli omu yali amanyi okukuba enkasi.
Tunuulira ebirala ebifuula sentensi eyo okubeera empandiike mu butuufu bwayo ne mu lulimi.
Emizizo gy'Abaganda gitiisa singa oba ogiwulira mulundi gusooka.
Ensimbi bwe zaali tezinnajja, omuntu yatwalanga eddiba ly’embuzi mu mbuga okuwaaba omusango.
Erinnya nkanamu lyasigalawo okulaga ekintu ekiweebwayo mu mbuga okuwaaba omusango.
Omuntu bw'asasula ssente ng'alyoka aweebwa ebintu bye.
Omuntu yagenda ng’atambuza omusango okuva mu mbuga eya wansi okutuusa ku mbuga ey’oku ntikko.
Bwe yamalanga okunyaga ng’ebintu ebyo abitwala ew’omwami w’ekyalo.
Omwana wange yasomye bulungi.
Omuwala ng’ayambadde engoye ez’omunda ne ziyitamu bamutemyako butemya.
Omusibe ali mu kisenge nnamba bibiri nkaaga mu mukaaga genda omute.
Tekitera era kulabika muntu muzito kusaba kintu oli n’akimumma.
Enseenene zitera kugwa mu ttale.
Olulimi lye lyato omusaabalizibwa ebyobuwangwa bw'eggwanga erimu.
Ebinyeebwa bwe bifumbibwa nga biri mu bikuta byabyo biriibwa era tugamba bya mpogola.
Omuwala okukitegeera nti akuze yeekoona akagere olwo nno batandika okumubuulirira obuteemakula n'abalenzi.
Kajooga olwalabye kitaffe ne yeenenya ne kitaffe n’amusonyiwa.
Ekyo kye kifo kya nnyinimu ky’atuulamu ng’alya emmere.
Akawaayiro kaba katundu k’olugoye ke bakookera mu nkwawa z’ekkanzu.
Abo ababa bazzizza omusango babeera balina okukangavvulwa.
Waayo ebika by’omuddo bibiri ebitalizibwa mu lusuku bwe luba nga lulimwamu.
Ebisaanyi ebyo bya bulabe nnyo.
Ekibbo kye baaluliramu abaana kirina amannya ag'enjawulo ge kituumibwa.
Ekyobuwangwa ekyo ffenna tulina okukikuuma.
Akamwozo ke akaliro akasigala ku ttaala ya tadooba eweddemu amafuta.
Obuyirira ze nduulu ezikubwa ssenga w’omugole nga akomyewo n’akabuzi ng’omugole abadde nteeka.
Ebisoko biba n'amakulu ameekusifu wamu n'obubaka obw'enjawulo bwe bituusa eri abantu.
Kabaka yaleka Nnamulondo n'atwalibwa e Bungereza mu buwanganguse.
Osuubira Kabaka ng’ava mu buwangaanguse, kigambo ki kye yasooka okwogera eri abantu be?
Mpaayo engeri bbiri omuzadde z'ayinza okuyitamu okugema akamiro nga tayokezza kasagazi.
Kabaka ateekwa okukuumibwa obulungi ennyo.
Amannyo ageetoolodde mu kamwa konna ge gatunuulirwa ng’abasirikale abakuuma olulimi okulwetooloola.
Naganga bulwadde obukwata ebisolo.
Oba enkuba etonnya ng’obudde bunaatera okukya eyitibwa etya?
Ebiwuka ekiyitibwa ekinyomo kikola ekkuba lyakyo mwe bitambulira mu nnyiriri.
Ebintu ebinyagiddwa mu lutabaalo biyitibwa bitya?
Obutiko bumera mu bitundu enswa ez'enjawulo we zibeera zibuuse.
Omukazi tafuga basajja naye waliwo embeera emu w’akkiririzibwa okubafuga.
Obutiko obumera mu kifo ewali essogolero buyitibwa butya?
Ekisiikirize ky’omuti kirungi okuwummuliramu naddala mu budde bw'akawungeezi.
Enswa naddala ze bayita obuggalamatu oba obumpowooko tebutera kuliibwa.
Endiga erundirwa awamu n’ente erina erinnya erigiyitibwa, lye liri wa ?
Buli kika wano mu Buganda kirina omutaka akikulira.
Ennyama bw'eba n'akawoowo esikiriza okuliibwa era agifumbye abantu baba baagala abajjulire mangu.
Omuvubuka ateeyonja awunya kaabuvubuka.
Mu mulimu gw’okusogola wabaawo omwenge ogusooka okusenebwa ku lyato ng’oli asengejja.
Omuti okubala entula guweebwa linnya ki?
Erinnya ly'ekyalo ekyo lya nnono era lyava dda.
Emmere ey’omugoyo bagifumba mu ki ?
Lumonde n’ebijanjaalo ebya buli lunaku kale bitama.
Omuti ogusinga okubeera omuwanvu tegutera kubeera na kisiikirize.
Endeku ekula nga ya bulago buwanvuuyirivu ate nga butono eyitibwa etya?
Kiwuka ki ekigambibwa nti bwe kiyingira mu kiswa, ekiswa ekyo kisenguka ?
Twagenda okutuuka ewa baaba twamusanga yenna azimbye nga obudde.
Sinziirira emitala nange nsinziirire emitala tulengere omulaalo mu nte ze.
Akambe akawanguse mu kiti oba akakutuseeko ekitundu kayitibwa katya?
Olulagala olusibwamu emmere baluyita batya?
Abajjwa mu lumbe baweebwa erinnya ery’enjawulo anti bayitibwa abakooza.
Ekiswa ekyasengukamu enswa oba ekitakyabuuka kiyitibwa kitya ?
Obumyufu bw’omuwala omulungi bugeraageranyizibwa ku ki ?
Essunsa lya nsujju ate ebisoobooza bya bijanjaalo.
Omuddo ogumera awaali wabaddeko ekiraalo guyitibwa gutya ?
Twagenze okusena amazzi mu nsuwa twasanze nkalu.
Lwaki weddira nseenene?
Ekiwuka ekyo abaana abawala kye balumisa ku mabeere gaabwe gasobole okusuna.
Yamusozze effumu omulundi gumu era n'afiirawo.
Yamusanze yeemoolera ku bintu bye n’amuvumbagira omulundi gumu.
Ennyumba Kabaka mwe yasaliranga emisango eyitibwa etya?
Ennyumba y’omu lubiri Kabaka mwe yakomagiranga yayitibwanga Ndiwulira.
Ennyindo ebeera ennene ate nga ngazi eyitibwa etya?
Obwoya obubeera mu nnyindo bugambibwa okuba nga bwe busengejja empewo eyingiramu.
Ke kasenge akaawula ekituli ky’ennyindo emu ku kirala.
Akalindaminyira kakkirira okutandikira ku nnyindo, okutuuka ku mumwa qgwa waggulu.
Abasinga tetumanyi ddi lwe tusaana kwebaka n’engeri gye tuteekwa okwebakamu.
Eno engeri y'okwebaka ng’omuntu alinga asumugira.
Eyeebaka emboleera ayinza n’okubeera mu buliri ng’awulira naye nga tazuukuka.
Abalala bonna bamuleka mu buliri ne bagenda okukola kyokka nga ye tava mu buliri.
Okwebaka emboleera ng’omunafu omulekere obuliri.
Kitera okugambibwa nti abeebaka emboleera baba banafu!
Okwebaka n’obeera mu tulo otungi ennyo ddala nga toyinza na kuwulira kintu kyonna kyabulabe.
Omuntu asobola okwebaka ng’amalizza amatu wansi.
Omuntu ne bw’abeera mu bulumi oba mu buzibu obufaanana butya otulo tusobola okumukwata.
Omuntu eyeebase kumpi afaanana n’oyo afudde, anti bonna ebifa ku nsi baba tebabimanyi.
Mu ebyo ebisoose, ndowooza nti tusobola okubikutulamu ebitundu bibiri era nga bw'ogenda okulaba.
Kitegeeza nti bw'oba obisiimye ebyo bye mpeerezza, mba nkuwadde omulimu gwa wiiki bbiri.
Obadde okimanyi nti amata gafa?
Naye nga n’abantu abakulu baabangawo okulungamya abato mu muzannyo guno.
Kiri eri oyo abuuzibwa okukwataganya ekyo ekinnyonnyoddwa n’ekyamanyi n’alyoka afuna ekyokuddamu.
Mu ngeri eyo tusobola okugamba nti eno y’emu ku ngeri eyaleeteranga abato okwogiwa obwongo.
Tulabye nti mulimu okulwooza n’okufumiitiriza ku kintu era nga kyetaagisa mwana mugezi.
Wabula nga balina okubitunuulira ne babyekkaanya era ne babyetegereza.
Omuganda by’abeera nabyo, ente y’eringa eyoleka nti eyambala engatto mu ngeri bw’eba etambula egikoona.
Omuntu bw'ayambala akakondo bw’akoona n’omanya nti waliwo ajja.
Bamubuuzizza gye yatadde ebintu nga tajjukirayo.
Ebigambo ebikozesebwa mu Lugnda bingi era birina amakulu ag'enjawulo.
Oluusi abamu boogera bwogezi nti “Kkoyi”
Ekintu kino kizibu kya kutegeera bannange.
Ekigambo kyange kye nkugamba kituufu era kitwale.
Bo abaana abato bwe baba bakoca bo beeyambisa ekigambo “nnina omwana wange”.
Tukukakasizza amagezi era ffe kitulemye omutwe gwo gwe gusobola, ka gutubuulire.
Waliwo abakozesa ,“Mpa ennyana” mu kifo kya “mumpe ekyalo”.
Kyandiba nti ennyana ekozesebwa kubanga era omuntu bw’akuwa ennyana, aba akuwadde bugagga.
Nabankakaala muzannyo oguyigiriza abaana okubala.
Nga bw’olaba omuzannyo guno guyigiriza abaana okubala.
Olina okubeera ng’ojjukira kye wamaze edda okukola.
Nneetaaga ennusu mmeka okussa mu kasanduuke kange akeereere?
Bw’owandiika ekigambo faayo ku mpandiika entongole.
Omusono gwekalirizibwa engeri ez’enjawulo olulimi gye lukozesebwamu mu bifo wamu ne mu mirimu egy’enjawulo.
Oluganda lwe lumu ku nnimi ezisinga obugagga.
Sso ate ne mu njawulo eyo, abantu bonna bafaanana okuba nga bakkaanya.
Omuntu bw'aba ng’awandiika oba ng’ayogera abikola okusinziira ku mbeera gy’aba alimu.
Osobola okunnyonnyola omusono mu ngeri ey'ekikugu.
Omusono guyinza okutwalibwa ng’empisa z’omuntu ssekinnoomu mu kukozesa olulimi.
Oli asobola okusoma ekiwandiiko ky’asanze awantu n’amanyirawo nti omuntu gundi ye yawandiika ekintu gundi.
Omusono guyinza okutegeeza empisa oba ezimu ku mpisa z’abantu abali awamu ng’ekibinja.
Wano tuyinza okugamba nti olulimi olukozesebwa lutuukiridde.
Omusono era guyinza okutunuulirwa ng'engeri olulimi gye lukozesebwa mu biyiiye.
Ebitabo ebijuliziddwa bingi bulala.
Ntera okuwulira ng'ekigambo enjatula yaakyo mu bantu erimu enjatula ya mirundi ebiri.
Ensonga eno y'emu n'eyo gye tuwulira ne ku kigambo ekyalaani.
Ekirala ekisobola okuyamba mu kusalawo oba nga tuwandiika kwe kumanya olubu ekigambo mwe kigwa.
Jjukira nti erinnya eryo tuliggya ku kika kya muddo ccuucu.
Mu kiseera ekyo balina amaloboozi ge bakola nga g’ego ge basobola okukola ng’omumwa gwasamye.
Abaana aboogerwako wano be abo abali wakati w’emyezi musanvu okutuuka ku mwaka .
Omuzadde omwana muleke ayogere nga bw’asoose, era mpola mpola ajja kutuuka okwatula ebigambo byonna.
Okulima kye kikolwa eky’okweyambisa emikono, enkumbi oba ekintu kyonna ekirala okuggya omuddo awantu.
Ettaka likyusibwakyusibwa mu ngeri ez’enjawulo olw’okuteekateeka ettaka okusimbibwako ekirime.
Awatemwa amavuunike watera kuba nga tewalimwangako oba nga walwiridde ddala ebbanga nga tewalimwa.
Amavuunike gatemebwa amazzi gasobole okusensera mu ttaka eryo.
Ekifo ekyanjaddwa obulungi kibaza nnyo emmere kubanga ettaka eryo liba limerenguddwa bulungi.
Amazzi gayingira bulungi mu ttak ekimera ne kiriisibwa bulungi era ne kyeyagala.
Kisuubirwa nti buli muntu an'alima olubimbi ne lunyuma ate ne luwera, akeera ku makya.
Akatiko kaakula nga manvuuli, ate waliwo n’obugejja ne buba bunene kumpi kwenkana manvuuli.
Omuntu bw'afuna eddagala, alina kudduka mbiro agende ataase omuntu oli alwadde.
Buganda eya lukumi mu lwenda yassibwako omukono abakungu ba Buganda.
Omuntu bw’aba yeebase, amalusu ne gamukulukutirako ne gakala gayitibwa ngeregeze.
Wabula naye ate oli bw’aba ayasaamiridde n’ata amalusu ne gatonnya gayitibwa Nsaya
Omuzannyo guno gusobola okuzannyibwa abaana abato.
Abaana bwe baba nga bagenda okuzannyo omuzannyo guno, basooka ne bakola enkulungo.
Mu bo mulondebwamu omu n’asibwa ekitambaala ku maaso n’aba nga tasobola kulaba.
Olumala okumukwasa ekitambaala olwo ng’abaana bamwesuulako akabanga okutuuka mu bbanga lye baba bageze.
Nga bwe tulabye, omuzannyo bwe guba gugenda okutandika, wabaawo okuteesa.
Ebyokulabirako wano tulinawo nga, eggwoolezo, eggwaatiro, eggwiiso, eggwaabi, eggwaawaatiro n'ebirala.
Empandiika bw’ebeeramu ebintu ebingi ebyawukana ku tteeka eriba liteereddwawo.
Abantu baba balina okujjukira amateeka mangi buli lwe baba nga bawandiika.
Okubaka omupiira muzannyo ogukyase ensangi zino.
Abawandiika ku byafaayo by’omuzannyo guno basinziira ku ki?
Amateeka g’omuzannyo gw’ensero gaakyusibwamu ne bafunamu omuzannyo omuggya ogw’okubaka omupiira.
Amateeka agafuga omuzannyo guno gaatereezebwa mu mwaka gwa lukumi mu lwenda mu nkaaga.
Omuzannyo gwetaagisa obukugu bw'okudduka, okubuuka, okukasuka n’okubaka akapiira.
Omuzannyo guno mubeeramu okuwummulamu era nga buli luzannya lumala eddakiika kkumi na ttaano.
Buli kuwummulamu mu muzannyo guno lumala eddakiika ssatu olwo ne baddamu.
Kino kye kisolo ky’omu nsiko ekirina amagulu g’omu maaso nga mawunvuko okusinga ku g’emabega.
Empisi eyagala nnyo okulya ennyama era ebeera nnyo empologoma we ziriira.
Okuwa mukama wo ekitiibwa kikulu nnyo.
Zzabbuli eya abiri mu ssatu erina engeri gy'ezzaamu omuntu amaanyi.
Nnyabo nnaalongo anzaala yandekawo nga n'akatandika okuyimirira.
Jjukira nti ab’edda tebaalina masannyalaze nga ge tulina ensangi zino, baalabisanga muliro.
Sso omuntu bw’awulira afuuwa oluwa ayinza okwekengera sinakindi n’ayagala n’okubaako engeri y’okwetegekamu okwetaasa.
Ekiyinza okuva mu kino kiyinza obutaba kirungi.
Edda ebintu bingi ebyasekulwanga bingi.
Ontwala wa ng'obudde butandise okuziba?
Abaana bwe babeera abakuluko nga balina bulungi amaanyi basobola n’okuwakana ne bannaabwe.
Ensekere bw’ebeera mu kiwalaata yeeyagala.
Okufaananako ng’ekidduka ku kolaasi, n’ensekere bw’etyo bw’eba mu kiwalaata.
Yabagamba nti agenda kubateerawo ensalo era nti ayagala buli omu abagalire endogoyi ye avuge.
Naye endogoyi enaasembayo okubuuka ensalo eyo nnyini yo ye ajja okuwangula ekkula ly’abategekedde.
Olowooza omusajja oyo omugezigezi yabagamba kigambo ki?
Emirundi mingi abamu bwe bawandiika, bawaanyisiganya ennyukuta ezo.
Ennyukuta ezo buli emu y’esooka ku nnamba, emu, bbiri, ssatu, n’okweyongerayo.
Omulwadde ali bubi nnyo era tusuubira nti tajja kuwona.
Omusajja yenna alina okulabirira abaana be.
Ssenga naye bwe yamalanga okwekebejja omulenzi oyo ate n’agenda okutegeezaako mwannyina.
Bwe bakkaanyanga ku mulenzi ng’olwo bagenda mu maaso n’okutegeka ebiddako.
Kwajjirangako akabbo k'ensonzi kamu.
Ye omusajja bwe yalabanga omuwala n’ayagala okumuwasa, yakolanga ebintu bingi.
Omwami yatumanga ewaabwe w’omuwala okutegeeza bazadde be nti ayagala okuwasa muwala waabwe.
Abavubuka abamu tebaagala kukola ate nga baagala okulya.
Okuvuganya okw’engeri eno kulemesezza bangi okukola omukolo gw’okwanjula.
Emikolo egy’edda gyo gyabanga gya munju era nga temuli kweraga.
Ensangi zino waliwo abantu batonotono abakyasobola okukola emikolo egy’omu nju.
Eyabanga tawasiddwa nga tattirwa mbuzi eyo anti yabanga yadduse buddusi waka.
Omusajja bwe yabeeranga n'ebizibu wamulabirangawo.
Obwenzi bwayinzanga okuviirako omukazi okunoba n’addukira mu banganda ze.
Omusajja olwawasanga omukazi ng’empisa y’obuko etandika.
Abaganda baayagalanga nnyo okusooka okuzaala omwana omuwala.
Kyawanuuzibwanga nti bw'osekerera omulema nga naawe ozaala omulema.
Omwami baamutegeezanga butegeeza nti omukazi bwe yabadde azaala omwana n’afa.
Empisa ey’okutta bwe yagenda ediba, abaana abalenzi bwe baasookanga okuzaalibwa nga babakweka.
Waliwo abaana abatalina ddembe lyabwe.
Kaggwa agamba nti abasajja kino baakibakwekanga kubanga tebassangayo mwoyo ku bakyala baabwe nga bazaala.
Ebyambalo ebyo bye yabeerangamu okutuusa lwe yawezanga emyaka kkumi n'etaano.
Omulenzi oyo yeetikka ebintu ebizitowa.
Amaliba baagagattanga wamu era nga luba lugoye lwa bbeeyi.
Abantu abalina ssente ennaku zino baagala nnyo okugula ebya layisi.
Omuwala bwe yawezanga emyaka kkumi ng'atwalibwa ewa ssengaawe.
Obunene bw’olubugo bwagendanga bwongerwako nga bwe yagendanga akula.
Weebuze bwe kiba nga waliwo ky'otategedde.
Ate akagambo ako kaliko etteeka naye nga lirimu ebintu bibiri.
Akagambo kano kawandiikibwa kokka mu bbanga.
Olina okufuna obuvumu gamba ng'obadde wa kwogera ku nsonga.
Weetaaga okuba nga weekakasa ku nsonga gy’ogenda okwogerako.
Omusajja atomeddwa emmotoka ya poliisi.
Akakodyo kano okamanyi mu bujjuvu?
Olina emicungwa abiri mu kisero.
Okuziika kitegeeza okuddira ekintu n’okissa mu kinnya ate n’okibikkako ettaka nga tekikyalabika.
lwaki olima ng'oziika omuddo ogwo?
N’ekigambo kino nakyo bw’okiwandiika n’okiwangaaza, olwo obeera otegeeza kiri ekirala ekyasoose.
Okukaka kitegeeza okusindiikiriza ennyo ekintu ne kituuka n’okuba ng’ekyatika.
Omuzannyo guno gwa baana bato abali mu myaka nga ena okutuuka ku kkumi.
Omuzannyo guno abato baguzannya nga bageegeenya okulunda ente.
Mu kuzannya okwo era omuto asobola okukulaakulanyizaamu ekyo ky’ayagala okubeera mu bulamu.
Omwana bw’akula okwagala okwo n’ayagala okukuteera ddala mu nkola.
Okubika kitegeeza okuwa abantu amawulire g’okufa kw’omuntu.
Okubiika kitegeeza ekinyonyi okufulumya eggi.
Okubikka kitegeeza okuddira ekintu ekimu n’okissa waggulu w’ekirala kiri ky’otuuzizzaako ne kiba nga tekikyalabika.
Okufumbafumba kuyigiriza abaana emirimu gy'awaka.
Omuzannyo guno okusinga guzannyibwa baana bawala.
Baasinziiranga ku bannaabwe be baabanga balina okuzannya nabo.
Lwaki abantu abamu beefuulira bannaabwe?
Ssente ze baamuwadde zaabadde nnyingi nnyo.
Bw’atuuka, abaana ne nnyaabwe bamukulisaayo mu ssannyu.
Kyandibadde kyangu omujjwa okumukozesa emirimu gyonna egy’awaka.
Ssentambule alina amaka manene ddala.
Amazina amaganda galina amateeka agagafuga nga gazinibwa.
Tulina emiziro emeka mu Buganda.
Kabaka kye yava agamba ne mukulu we Gguluddene nti ave mu kika ky'embwa.
Wabula ye mukulu we n’agaana nti tayinza kuva mu kika kitaawe kye yamulekamu.
Ekiseera bwe kyayitawo, abasibe bonna baateebwa.
Lwaki abaana bazannya emizannyo nga badduka?
Ku bali abalala abatakwese, kuvaako omu n’agezaako okuteeba akatuumu omuli ensiiti.
Kino akikola ng’asaasaanya obulala bwonna era n’alekawo k’alowooza nti ensiiti mw’eri.
Mirundi emeka gy’osobola okwawula abiri ku ataano?
Abamanyi ssere, bw’omuyitamu, yenna akukwatira ku ngoye.
Ssere tosobola kumuyitamu n’akuviirako awo.
Etteeka lino erya kyewaggula likwata ku nnyukuta bbiri.
Ennyukuta zino era za mugaso nnyo mu Luganda.
Lwaki muzannya mukasuka amayinja?
Emirundi kkumi gy'amaze nga asomba amazzi ago.
Ekituufu ye asukkulumizibwa ku balongo bonna bw’atyo ky’ava aweebwa ekitiibwa.
Kabaka abantu bamulaba ng’omuntu alina amaaso agalaba ebingi.
Omu ayimirira erudda n'omulala erudda ne beegezaamu nga bakasuka akapiira.
Basobole okulaba ng'ebbanga erisigadde mu makati gaabwe linaabasobozesa okupena omuntu anaaba ayimiridde wakati.
Awo nno ku bibinja ebibiri kubaako abagenda okupena n'abagenda okupenebwa.
Abagenda okupena kwerondako abantu babiri omu n'ayimirira erudda n'omulala erudda.
Abeera mu kwepena alina okufuba okulaba ng'akapiira kano akeewoma bulungi ne katamukoonako.
Wabula, singa abeera alemereddwa akapiira ne kamukwasa nga tannamalayo kupanga awo aba awedde.
Era aba alina okufuluma omulala n’ayingira.
Basoosa omunafu ne basembyayo ow’amaanyi ng'abapena bakooye.
Mu kwepena mubaamu okwawuza.
Mu mizannyo egyazannyibwanga mwalingamu ssekitulege n'okubaka amayinja.
Emizannyo ng'okwebagala ente tegikyazannyibwa wano mu Buganda.
Emizannyo gino gyabangamu emiganyulo egy’enjawulo.
Akabaati kali ke twalabye kaawummulwangamu akatuli kamu omusobola okuyitamu akaguwa.
Ennyumba bw’eba ey’amabaati owulira mangu nti enkuba etonnya.
Ekkovu litambula mu ngeri ya kwekulula.
Omusajja omu yali ku kizimbe ku mwaliiro ogwa abiri mu esatu ng’alongoosa madirisa.
Okwekaliriza ebintu ebimu kikufuula ow'enjawulo.
Ebuwanguzi buno butuukiddwako lwa nsonga bbiri.
Mu kitabo kino waliwo entuuma y’ebigambo gye nteesa tukkaanyeeko.
Twetaaga okwawula ebigambo by’Oluganda ku by'Olungereza bwetuba twogera.
Mu kiseera kino ebigambo bino byombi tubadde nga tubikozesezaako kimu.
Omusomi yeegendereze nti ebigambo by’Oluganda bikyukakyuka okusinziira ku mbeera mwe biba biri.
Wabula mu byonna tulina okwekkaanya ekibinja ky’ekigambo ekyo ekisookerwako.
Mu mannya g'ebifo mulimu Mengo, Temangalo, Najjanankumbi, Wankulukuku, Ntenjeru, Bulange, Mitalamaria n'amalala.
Mengo limu ku malwaliro agakyasinze okujjanjaba obulungi.
Ettaka ly'e Temangalo lyaliko enkaayana nnyingi nnyo mu biseera ebyo.
Abantu b'e Mbizzinnya bagumidde obuzibu bw'amazzi okumala emyaka musanvu.
Kabaka waffe tumwagala nnyo.
Ekisaawe ky'e Wankulukuku kijjuza buli lwe wabaayo ekivvulu kyonna.
Kampala kye kibuga kya Uganda ekikulu.
Abaana abasinga tebaagala kusoma.
Abantu b'e Ntenjeru n'okutuusa kati bagaanye okugoberera amateeka agaabaweebwa.
Akabuga Nkokonjeru kalimu abavubuka bangi abatayagala kukola.
Ab'e Bukomansimbi baasalawo kusirika anti ne bwe boogera tewali abawuliriza.
Amannya agamu gatuumibwa okusinziira ku ndabika, enneeyisa n'eddoboozi.
Ekiwuugulu kyamukanze bwe yabadde afulumye okunaaba ekiro.
Ekinyonyi Mpaabaana bwe kitaleekaana ndowooza olunaku teruziba!
Ku mazaalibwa ga Kabaka agaggwa, abaana baavuga ppikipiki ng'abaweendule.
Enkoko eziwerera ddala ebiyumba bibiri zaamufaako oluvannyuma lw'okuzigema obulwadde.
Emmunyeenye eyakira abo abagyetaaga era ddala ne basanyusa.
Kalandalugo bw'amera, kiba kizibu okumumalirawo ddala kuba mu buli mbeera asigala akula.
Eno endowooza gye mulina nkyamu nnyo.
Nnaalongo olwamala okuzaala ewa Ssalongo teyaddayo mbu yali yamutama dda.
Emmere n’enva bisaana kufumbibwa lumu omufumbi aleme kukoowa.
Nga bali mu kusoberwa kuno, baasaba omusajja omugezigezi okubawa ku magezi.
Abakazi abamu baagala bbumba, abalala ttaka ly’enju ery’obudongo n’ebirala.
Wabula, ekigendererwa ky’emboozi eno si kukubiriza bantu butagenda mu malwaliro.
Olubuto lwe lwa myezi mukaaga.
Ennyukuta eno tulina okufaayo ennyo ku mateeka agagifuga.
Okuvuganya kuli mu bantu ate naddala ku mizig.
Emmotoka gye yagula yali nnene nnyo.
Okola otya okukozesa obutikitiki obwo ekkumi n'obutaano okusala ensalo?
Ebbaasa eteekebwamu ebintu by'obuvunaanyizibwa bingi.
Watereka ssente mmeka n'ekibiina ekyo?
Olowooza ekibookisi kyange ekyo ekikalu nnyinza kukiteekamu ebinusu bimeka?
Tulina okugumiikiriza okugezesebwa mu bulamu bwaffe.
Omulimi alina okumanya ku njoka n'engeri y'okuzitangiramu.
Baawakana nnyo kyokka nga ku bonna tewali amanyi kituufu.
Abantu babiri baafuluma ku mwaliiro guno ate abalala mukaaga ne bayingira.
Bino obadde obimanyi oba obiwulira buwulizi?
Abaana bwe baba nga batandika okwogera balina ebigambo ebibanguyira era bye balina okutandikirako.
Abaana baagenda e Lugogo era ne bakola n’ebigezo.
Abakayitako abo bakanoge bakatwale.
Abakazi abalungi Kamuli ka Looza.
Abalungi kwe banoga bateeke mu maka omwo.
Abamanyi babeerenga babiri nga waliwo n’omutyemuzi ow’enkalakkalira.
Abangereza abaava emitala w’amayanja.
Abantu b’ensi eno nga bazibu nnyo!
Abantu bangi baatandika okweyunira ewuwe.
Abasajja n’abakazi, abalenzi n’abawala nga bajja bakaalakaala n’agaggo mu ngalo.
Abasomesa baasaba abazadde ssente z’okusomesa abayizi mu luwummula.
Abasomesa bazannye n'abayizi omupiira ogw’omukwano.
Abatalina mirimu gya nkalakkalira mu bibuga basaana badde mu byalo.
Abatontomi bakuteeka mu mbeera ki era batya?
Abatontomi bakuumye batya omudigido?
Abatontomi balaze bukodyo ki mu kutontoma?
Abatuuze b’oku kyalo bemulugunyiza olw'ebbula ly'amazzi.
Abawala abeetunda ku nguudo mu bibuga.
Anti Omuganda agamba "Abikka ebibiri tabojjerera".
Abo abeewa ez’omu mba anti era be bazikuba.
Agenda okudda nga gweyaleseewo tamulabako!
Akabimbi akatono kakira olunene olutanyiridde.
Akamuli akavubufu ak’omubisi omuka ogwo.
Akamuli ako ne kabuna ne gye katali eyo.
Akamuli ka Looza kalabika bulungi nnyo!
Akamuli ka Looza teri akayitako!
Akasana akasembayo okwaka olw’eggulo kaba kaweeweevu bulungi.
Amaato amanene gaakolwa ba kakensa.
Anti enswaswa eteeyanula y’ereega engalabi.
Omuganda agamba nti "Atamuzadde amutikka jjinja".
Ate ggwe muliraanwa naawe otegana okusaba ekibbo, ggwe olina kujja nga otoola butoozi.
Ate ggwe osuubira nti aligumaza mbilo. Era tujja kumukwata.
Muganda wange ayagala nnyo muwala we Nakku.
Ayambye atya mu kukulaakulanya olulimi lwe.
Ayitiriza okumpaayiriza mu bintu ebitaliimu.
Baaayawukana tewali awuunye munne.
Baabadde bakyateesa ku ky’okumwokya ne poliisi ennawunyi we yatuukidde
Baagala okulyako ku mubisi omuwoomu.
Bonna baali ba ggume!
Baali ba mmizi era nga bakuuma ebyama.
Baambuulira nti omwagalwa wange mulwadde.
Baamukukunulayo ng’ali bukunya nga bweyazaalibwa.
Baasanyuka nnyo kubanga baafuna emmere.
Baasanze alya bulamu ne muganzi we.
Baatugambye nti omulwadde ali bubi nnyo.
Baavumagana nnyo era katono balwaane.
Abagenda okujja babeere mukaaga bokka.
Bakatwale beeyagale balye ku birungi.
Baleese ssukaali ku dduuka.
Bannansi baakanda kuwanjagira naye na tewali kikolebwa.
Bbula lya nsimbi lye libaleetedde ekyo.
Omusajja yeesimba mu mulyango nga n’okutemya tatemya.
Kityo yaboggola, ffenna ne tuba nga abayiikiddwa omuzira!
Beeyuna akamuli ako nga baagala okulyako.
Bino byonna byakolebwanga mu bubba nga abantu tebalina kyebamanyi.
Bintu ki by’oyiga mu kitontome ekyo?
Bintu ki ebiraga nti guno muzannyo?
Bintu ki omuntu by’ayinza okulabirako nti ekiwandiiko Kitontome?
Buli gwe walabangako ng’omwegomba!
Buli kye njogera nti nnyombye!
Buli omu yagenda ajjudde obusungu, obuswandi n’okuluma obujiji.
Oli omwana nga bw’asituka okuzina ng’otuula! yali tasobola mu mazina.
Yabagamba nti okufa kw'omwana we tekyabadde kikulu nnyo kuba ajja kuzaala omulala.
Bwe kyakusembereranga nga kittujira kumu n’entujja y’omutima gwo.
Paulo ne Tom nabo tebaalutumira mwana.
Bino bye njogerako mwenna mubimanyi.
Byonna awamu biri bina.
Ddamu ebibuuzo byonna mu lulimi Oluganda.
Ddamu ebibuuzo byonna mu mabanga agalekeddwa.
Ebbaluwa nagikwasa mukama wange naagisomamu.
Ebibuuzo eby’okusoma bwino biggyibwe mu butabo bw’Oluganda obw’enjawulo.
Ebigambo ebisaziddwako bikoze nga ki mu mboozi zino wammanga?
Ebika by’Abaganda bisoba mu kkumi.
Ebintu omutontomi by’atulaga bajjajjaffe bye baakyawa bikola ki mu kukula kwaffe?
Ebirungi ki ebiri mu Kamuli ka Looza?
Ebisale by’essomero Nsereko byali bimulemye okusasula .
Eby’obufuzi by’etaaga abantu abakalukalu.
Ebyo yabyogera n’okutuula atudde ku ntebe.
Ebyobuwangwa by’Abaganda binaakuumibwa mu ngeri eyo.
Ebyuma by’abalimi byanyagirwa ku nsalo za Yuganda ne "Kenya".
Eeee, wamma ggwe nga nkulabira!
Ekibiina kyonna kyabwatuka enseko olw'ebigambo byeyali ayogera.
Ekisa kitta n’enge etta.
Ekitontome kituukidde ku mutwe gwa kyo, era kitya?
Eno embeera ekwogeza munno ky’atalyerabira.
Ekyali wali kyamanyikako ku mbaga emu yokka ng’eno ye ya Majanja.
Ekyanneewuunyisa, buli omu, yanzikiriza ne muyitako!
Ekyavaamu yasalawo akome mu kkubo akomewo si kulwa nga mukazi we amunyiigira.
Ekyeya kizadde leenya ku lukalu lwa "Africa".
Ekyo nno kye kyatusesa enseko okubula okutuggwa ku matama.
Ekyuma kye bawaasisa emmere gye twalya.
Emboozi eyo osobola kugiwa mutwe ki ogugisaana?
Emmotoka eyo ye yatta Mukasa!
Empale yange eyulise wakati wayo.
Eno y'empandiika y’Oluganda entongole.
Engeri y’okusunsulamu abo abafunyise egenda kuteesebwako enkya.
Webaleetera emmere, enjala yali yatulumye dda.
Enjuki be basajja beeyuna akamuli ako.
Enkoko okutuula ku magi esobole okwalula
Enku ez’okufumba emmere ziri wa?.
Ennyiriri zino zitegeeza ki?
Omukyala bamusanga yeekeja era awembejja oluvubuka lwe.
Enteekateeka eno etegekeddwa bulungi nnyo!
Enteekateeka eno yakuzingiramu ebibuuzo n’okuvuganya okwetoloolera ku minyusi gino
Naye lwaki ojooga nnyo banno?
Erinnya erikuweereddwa liteeke mu lubu lw’erinnya olukuweereddwa mu bukomera.
Enkolagana yaabwe yaggwawo dda.
Essanyu teribeerangako lya lubeerera.
Ettaka eriremera ku muntu ava okulima, baliyita batya?
Fenna ne tuzuukuka tugende okulonda omukulembeze w’eggwanga.
Genda e Kampala ongulireyo engoye.
Ggwe wamma ng’omuganda bw’ayogera, omuwala oli bamufukako amazzi n’oganywa!
Guli gwali mugomyo ddala!
Abagole bafuna omukisa omulungi.
Jjuza ebisoko ebituufu mu mabanga agalekeddwa.
Ka ngira mmussa akasiriso naye bwe nadda anandaba akanfamu.
Ka ngende eka nkooye.
Kale bwatyo n’afiira muli ekiniga.
Kale ka tuzimbe Buganda nga tusomesa, nga twagazisa Abaganda ebyabwe.
Kale ka tuzimbe Oluganda nga tuyita mu nteekateeka eno.
Kalingu nga bw’akusomesa obuwangwa bwa bajjajjaffe toyinza butatoola.
Kalingu yagenda n’awoomerera nga enningu yennyini.
Nfunirayo akamuli ka Looza.
Kamuli ka Looza akeegombebwa abalungi!
Kasolo yagenda okukomawo emitala w’amayanja yasanga kitaawe yafa dda.
Katonda eyakumma nze ye yampa.
Omwami oyo yajja n’ebirungi bingi, nfaafa, ntoko, lukunkumuli, ku kyalo ekyo.
Kawaganya yali musajja atyo atyo.
Kawere yagenderera ki okuwandiika akatabo ako?
Kawuma baamubuuza ssente z’essomero.
Kayiwa omutuuze mu Nsike zooni mu Ndeeba.
Kayiwa y’omu ku baagudde mu kitimba kino.
Ekikonyogo bakikasuka kulaalira kidda na birimba.
Kino kikolebwe mu bulango mu pulogulaamu zonna ezikolebwa.
Kino kiviiriddeko abantu bangi okubikyawa n’okubirwanyisa biggweerewo ddala .
Kirungi pulogulaamu eno ebeerewo ku Lwomukaaga n’Olwessande.
Kisuule baamukwata nga abbye akagaali.
Kityo yamwegayiridde amusonyiwe olw’kufunyisa muwala we olubuto.
Ku kyalo ekyo kwaliko omwami nga ayitibwa Kakandde.
Ku lunaku lw’amatikkira abantu bonna baayambala ne batonya mmooli.
Ku mulindi ogwo baateesa kupakira
Kuba yali musajja mulungi nga wa kisa ate nga munyumya.
Kubaganya ebirowoozo ku nsonga eno.
Kwe kutambulako alabe nga agiddiza eyagimukwanga.
Kya kusaalirwa nti ebintu ebikwata ku Byobuwangwa by’Abaganda bitunuuliddwa nnyo ng’ebya wansi!
Kye yava amegerera n’akamegerero akaabuna amatama nga n’obusulubu bwemasaggamasagga.
Kyokka kati ebibuuzo tugenda kubigwa.
Kyusa ekitundu kino okizze mu Luganda.
Laga eby’obuwangwa eby’enjawulo ebiri mu lugero olwo lwosomye.
Laga obunkenke obw’enjawulo obusangibwa mu muzannyo ogwo.
Lino nno nakimanya luvannyuma nti, lyali lik’omwami w’ekyalo ekyo kwe twali.
Liri teryali ddembe, naye kwali kulya bulamu!
Londa emitwe ebiri ku gino egikuweereddwa buli gumu oguwandiikeko emboozi
Lule agenda kulinnya bbaasi.
Luliba lumu ne twolekaganya obwanga.
Lwe twagenda e Baamunaanika twakoowa nnyo.
Maama yatulagidde tugende mu kibira.
Matovu akasajja kaamusiba enkalu.
Menya ensonga ezinaatujjukizanga bajjajjaffe abo ab’edda era abaafa.
Mmaliriza olukangaga luno wammanga.
Abo bannaffe abaayiga okubiwaaniriza.
Mu bintu ebingi, enfaafa bye yajja nabyo, mwalimu mukyala we.
Mu bujjuvu laga obukodyo omuwandiisi bw’akozesa mu katabo kano.
Mu butuufu ekyalo kyonna kyali kiweddeyo.
Mu maka omwo keeyagaza nnyinimu nkugambye!
Mu mbeera eno gye tulimu omuli okusoomoozebwa n’okumiribwa kw’Amawanga.
Mpa ensonga eziviirako abaana okwediima mu masomero ensangi zino.
Mukasa abadde afudde olwaleero!
Mukwano gwo enfiirabulago akusabye okukulira enkiiko ze ez’okuteekateeka embaga ye ey’obugole.
Mukwano gwo enfiirabulago yabuze ku ssomero n’agenda gye yakutegeezezzaako kyokka n’afiirayo.
Mulamwa ki omukulu oguli mu kitontome kino?
Munnange bwe twali ku ndeku gye baatuwa teyandekeramu.
Kale yali yeewaana olw’obusente obutono bwe yali afunye kyokka kati yayavuwala.
Muwandiikire ebbaluwa ng’omwetondera.
N’alyoka akuba Nakku oluuso n’atambula nga n’obusekoseko bumubugaanye ku matama.
N’atwalibwa muganzi we okukyakalako mu kafo akamu mu Nakawa.
N’ava we yali atudde najja asikambule mukazi we.
N’ebamuggyako omunyago n’atwalibwa ku poliisi.
N’ezizza abaana mu ssomero zaabula.
Ebbaluwa yagiddamu nga yenna yeewoomya.
Wabula Nabuuma alina omululu!
Nagenze buggereggere ne mukwata lubona nga yeetikka ekitundutundu ky’amanda gange.
Nakafeero gye yabadde agenze ne muganzi we ne bamuwondera.
Nakafeero kigambibwa nti yasibidde omwana we ow’omwaka ogumu n’ekitundu mu nnyumba.
Nakafeero yatemezza ku mukwano gwe Nantume nga bwe yabadde afunye amuwaamu.
Nakanda kugamba tugende nga ye asuddeyo gwa nagamba era ebyaddirira tebyali birungi.
Nakanda kumwetayirira ambuulire kwe yasinziira okutwala ebintu byange.
Nakato omutuuze mu kibuga ky’e Busia mu zooni eyitibwa Arubaine.
Nakato yagezezzaako nnyo okwegayirira bamusonyiwe kyokka ne bagenda mu maaso n’okumukuba.
Omuwala amusumuludde natti n’aleka ng’omutima gwe gwonna agumerengudde!
Omuwala yali amanyi bulungi nti abalenzi bano baali banywanyi.
Omwana muwala oli yali mulungi okukamala!
Kwolwo teyasobola kumulaba n’olwekyo ebbaluwa yagikwasa munne.
Nalaba buli wamu nga waliwo omusirikale.
Nalaba guli gutyo, nze nenvaawo era ebyaddirira, saabirinda.
Nambassa mwana wa mpisa mbi era tekimugaana kubuuza mugenyi nga yeesimbye.
Namugamba nti nze njagala annyanjule mu bakadde.
Namusisi baamugamba okugenda okuwummulira ewa jjajjaawe.
Nange nja kutuuka awo w’oli.
Nawulira bannangira buli kantu konna akali ku nsi.
Ekintu ekyo teyakyanjulira munne.
Omuganda agamba nti, “Omwangu yatta enswa.”
Nga omulungi bwatabulako kamogo, omuwala oyo yali afuka ku buliri!
Ne bwe kinaaba kitegeeza kugenda mu kkooti, nja kugendayo.
Newankubadde teyayogera mangu, yali omuwala amweyagaliza.
Yagimuwa agyetikke agitwale ewa mwana muwala.
Yaliko n’empeekera ey’eggwalajjana nga nalyo liri bukunya.
Ng’oggyeeko ebyokunywa ebyali wali, kwaliko n’ebyokulya bingi nnyo.
Ng’omwana waakuleka ng’amusibidde mu nju amusange nga busaasaana.
Nga bw’agamba nti ajja kuzaala omulala n’omusajja eyamuzaalamu yamukoowa dda.
Ekyo kyalaga nti Nakku naye yali asiimye Paulo.
Kano kasikiriza nnyo buli ayitawo!
Nga naye muli agamba nti, “Eyeesitukidde tanywa matabangufu”.
Ebyo tebabyogedde ku ggwe.
Nja kulinda Bbalaza ndyoke nzire ewaffe.
Nkudde erinnyo lyange leero.
Nnawuliranga ng’abagamba nti nze nnali mbamalidde ebintu ku kyalo.
Nnyinimu nkugambye n’asanyulwa akamuli ke.
Nnyonnyola amakulu agali mu ngero zino.
Nnyonnyola amakulu g’ebigambo ebisaziddwaako mu mboozi.
Nnyonnyola ebintu eby’enjawulo ebiraga nti Abatulege baali babisi nnyo.
Nnyonnyola engeri bbiri omuwandiisi ze yeeyambisizza okutonda amaloboozi mu kitontome kino.
Ye ne muliranwa bamaze okweggyamu enfuufu mu maaso.
Nsawonkadde teyasobolera ddala kumanya nti mukazi we yali mwenzi.
Bukenya yakwatibwa obusungu obungi!
Yatandulula ebigere ayolekere olugendo lwe.
Nze nali mugaanyi okujja.
Nze saggya maaso ku Bbuukuuli kyokka nga nfuba obutandaba nga zinkunya.
Oba bwali buti bwa mbooko bwe bwajegemeza eddoboozi lya Nnakibunga?
Obeera kuba ggwe, wandikoze ki?
Obubonero bwa buli kitundu nga bwongerezebwa ku lusiike oluwedde.
Teesa obudde puloguloomu mw’eba ekwajjira.
Obukulembeze ng’Omuganda ye bw’abutegeera.
Onagenda ne mugandawo enkya?
Akasajja akatono okanyoomera mitala wa mugga.
Okubaako ebinnyonnyolwa n’okutegeeza ebijja mu maaso.
Okubasigamu omutima omutakabanyi eri ebyabwe n’okubayigisa empisa ey’okwekulaakulyanyisa mu byobuwangwa.
Okubibaagazisa wamu n’okubayigiriza okubitakabanira.
Okugenda okulaba ku basomesa nga bazannya omupiira n’abayizi baabwe.
Okukuuma n’okutumbula eby’Obuwangwa by’Abaganda.
Okukyusa endowooza z’abant ze balina ku by’obuwangwa; baleme kubikyawa.
Okukyusa endowooza z’abantu n’obukyayi bwe balina ku byobuwangwa byabwe batandike okubyeyagaliramu.
Okola otya okumanya nti omwana oyo munyoomi?
Okumanyisa abantu ebyo ebibeetoolodde mu ngeri esanyusa.
Okunyenya ku galiba enjole kitegeeza kuzina mazina.
Si kyangu kusanyusa abantu bonna.
Okusiga omutima ogusanyukira era ogwagala wamu n’okutakabanira eby’obuwangwa.
Okusikiriza obulungi abakayitako awo.
Okusoma ekitundu n’oddamu ebibuuzo.
Okusomesa ebyobuwangwa by’Abaganda.
Okuteesa tekusobola kumalawo lutalo oluli mu mambuka ga Yuganda.
Okuva awo ky’ava abuuka n’alaliira, n’atontomera Ddungu olukunkumuli lw’amatendo!
Yita abagenda okwetaba mu Pulogulaamu.
Si kyangu kuyungulula amakulu agabirimu!
Okuzibula nga kamukubye ekigwo vvoomwange.
Okwogera mu ngeri ey’amakulu mu mbeera yonna.
Okwogiwaza obwongo bw’abantu mu ngeri zonna.
Olugero lutuukira lutya ku bulamu bwaffe obwa bulijjo?
Olumbe lumulumye nnyo era kati gino emyezi mukaaga.
Olumbe lwaluma Ssekiziyivu!
Olupapula luno lulimu ebitundu bibiri
Olupimo olunaakozesebwa okusunsula mu bamanyi.
Olwo lubeerangawo ku majaguza g’amazaalibwa ga Kabaka.
Enyumba yakwata omuliro ku ssaawa nga kkumi ez’ekiro.
Fuba oluyimba lwo luleme kusukka ddakiika ttaano.
Olw’okutya okungi, ebigambo ebyayogerwa saabitegeera.
Olwali olwo nga Ng’olunaku lutuuse.
Omanyi nze engeri gye ndimu ekirwadde ky’entunnunsi saagalira ddala binkanga.
Omanyi yali wa kitemamu.
Omu ku bakyala be ali olubuto.
Omubbi eyali yeekwetulira emmanju wa ba Nankabirwa yasangayo emisegula gy’embwa.
Omubisi omuka ogwo gubeejagaza okufaako.
Omuganda alamula atya embeera ez’enjawulo?
Omuganda anyumya atya?
Omukazi n’amala annimba ne mugwikiriza obulungi nti!
Omukazi ono yali aganzizzayo oluvubuka oluto awo kumpi n’amaka mwe yafumbanga.
Omukazi ono yali mwenzi nnyo era nga ddala bamuteza bitimba.
Omukazi yalombojja byonna, twangenda okuwulira ng’atandise.
Omukisa omulungi olw’omubisi omuwoomu.
Omukyala essiguze yafumbira bba emmere ya matooke.
Omukyala kino yali akifudde luyimba era ng’akikola ntakera.
Omukyala yeerwanako era naasala amagezi naddira enfuufu naagiyiira muliraanwa.
Omukyula yamusiibula era olwayawukana n’omukyala n’akwata ekkubo eddala.
Omumanyi tasobodde kukyanukula bulungi.
Omusajja gwe nagenda okwewolako ssente yanefuulira.
Omusajja oyo yakambuwala, era buli mukazi gw’awasa amulemererwa.
Omusango gw’ajulira Ssemitego.
Omusango gwe yazza gwa nagomola anti bamusibye mayisa.
Omusiiyiisi aweerewo ekyokuddamu abantu basobole okugoberera obulungi.
Omusomesa yatugambanga nti tusome ebitabo nga tuli mu kuliisa bijanjalo mpiso
Omuti okukunkumula ebikoola okw’omusana.
Omutindo gw’eby’empuliziganya gulongoose nnyo mu Yuganda ya leero.
Omutwe gwe gwali musoobolokofumu katono nga n’amatu gaakwo gagutuukirako bulungi.
Omuwala oyo tamanyi kwogera.
Omuwala twakanda kumubuuza gye yawakula olubuto nga tawuuna!
Omwana gwe natumye obw’enkya na buli kati talabikako.
Omwana gwe twatumye okuleeta eddagala ly’omulwadde yakomyewo dda.
Omwana muwala oyo eby’okusoma tajja kubisobola.
Omwana wa ssengaawo oba omuyita otya?
Omwenge gwe baatugabula gwali muwoomu.
Omwenge kyakunywa kibi ddala.
Osanga ettyeetyemuko naye lye lyamutyetyemusa olwo ffena ne tutyetyemukira wamu.
Oweereddwa ebisale by’essomero okubisasula mu bbanka.
Omubbi yalaajanye nnyo eri abatuuze.
Luno lee lunaku "Paapa" lwe yayogera eri abavubuka.
Era teyasibamu wadde okubandaala.
Yaddira n’akuutiza erinnya lya mukwano gwe naayiwako erirye.
Matovu yalina mukwano gwe Kakooza.
Poliisi ezze okukuggyako obujulizi.
Pulogulaamu ejja kubeeranga ya maaso ku maaso ng’abamanyi bagasimbagana n’abasiiyiisi mu "studio".
Pulogulaamu etwale ebbanga lya ssaawa emu n’ekitundu okutuuka ku bbiri.
Yanguwa otuuke nga pulogulaamu nga tennatandika.
Saawa mmeka ezisoboka olw’enteekateeka eno?
Ssemitego bwe yajja omusango ne gulyoka guwulirwa.
Temulema kugamba nti, nga n’owemmindi atutubikamu ne yeggweera.
Teyalwa n’abuulirako munne ku byaliwo.
Teyamala budde nga atandika kusumulula bbaluwa.
Wabula agenda okusoma ebbaluwa nga eri mu kuwaana munne.
Omulenzi teyalwa ng’awandiika mukuuku gwa bbaluwa.
Yasaba mangu nnyo mukwano gwe amutuusize mangu obubaka.
Ye yasinga okufa amabbabbanyi ng’alabye ku mwana muwala.
Yenna yali amaze okutenguka emmeeme ku lulwe.
Tubyagale, tubyeyagaliremu ate n’okusinga ennyo tubitakabanire.
Tujja kuvaayo amangu ddala ng'omukolo guwedde.
Tuyinza okusanga ng’aweddewo.
Twali tetulina nsimbi za kulinnya mmotoka.
Twetaaga nnyo enteekateeka emanyisa Abaganda ebyabwe.
Twetaaga nnyo okulafuubana okumanya eby'obuwangwa.
W’atuukira ku Kabangali ffenna nga tuli mu nseko.
Wa endowooza yo ku nsonga eno.
Waabangawo embuutu ezaasindogomanga okumala eddakiika ng’asatu.
Wabeewo enteekateeka ku ngeri y’okukolamu bino.
Olabika okizudde nga tojja kusobola kutuukiriza buvunaanyizibwa obwo.
Wabula ssentebe yamugondezzaamu n’akozesa ngalo n’agogola n’emyala.
Wadde gwali gutyo, nga toganya kumuggyako maaso.
Wamma nga si mulungi mulwadde!
Wandiika by’onootegeeza eyakuwadde ssente.
Wandiika ennaku za wiiki nga bwe ziyitibwa mu Luganda olutuufu.
Wandiika mu lupapula lw’amawulire ng’owakanya ekirowoozo ky’omukunganya.
Wandiikira omukulu w’ebyenjigiriza ng'omusaba okukukyusa.
Wano nno yasooka kweyala ne bagwangana mu kifuba ne Kitaka.
We banaabanga tebeekakasa abalamuzi mu "studio" balamule embeera eyo.
We natuukidde nga nzenna ntidde.
Weeyambise ebigambo ebyo onyumye ekyali kituuseewo.
Yafiira mu maanyi nnyini!
Yagamba nti ye bamuveeko ayagala kufuuka muweereza wa Mukama.
Eyo yagendayo lwa mpaka.
Yakwatiddwa abatuuze kulw’okutaano ng’abbye embizzi.
Yali akimanyi nti ejja kutuuka bulungi.
Yali mulungi lwondo nga abasajja bonna abatuuza obufoofofo.
Yalina obumwa butonotono era ng’emabbali eriyo obusulubusulubu obw’olumaggamagga.
Yalina omukyala omulungi era nga olw’obulungi bwe, ekigere kye kisotta entula n’ozirya.
Yanona muganzi we ajje basinde omukwano.
Yawagidde abagwira okujja mu Yuganda.
Yayiwa era nafukumula ebyamuli ku mwoyo.
Ogwo yazza gwa Nnaggomola.
Ziribbulukukira mu mabidde.
Ziwa alina essaawa ey'omulembe.
