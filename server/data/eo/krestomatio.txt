Patro kaj frato.
Leono estas besto.
Rozo estas floro, kaj kolombo estas birdo.
La rozo apartenas al Teodoro.
La suno brilas.
La patro estas sana.
La patro estas tajloro.
Infano ne estas matura homo.
La infano jam ne ploras.
La ĉielo estas blua.
Kie estas la libro kaj la krajono?
Sur la fenestro kuŝas krajono kaj plumo.
Jen estas pomo.
Jen estas la pomo, kiun mi trovis.
Sur la tero kuŝas ŝtono.
Leono estas forta.
La dentoj de leono estas akraj.
Al leono ne donu la manon.
Mi vidas leonon.
Resti kun leono estas danĝere.
Kiu kuraĝas rajdi sur leono?
Mi parolas pri leono.
La patro estas bona.
Jen kuŝas la ĉapelo de la patro.
Diru al la patro, ke mi estas diligenta.
Mi amas la patron.
Venu kune kun la patro.
La filo staras apud la patro.
La mano de Johano estas pura.
Mi konas Johanon.
Ludoviko, donu al mi panon.
Antaŭ la domo staras arbo.
La patro estas en la ĉambro.
La birdoj flugas.
La kanto de la birdoj estas agrabla.
Donu al la birdoj akvon, ĉar ili volas trinki.
La knabo forpelis la birdojn.
Ni vidas per la okuloj kaj aŭdas perla oreloj.
Bonaj infanoj lernas diligente.
Aleksandro ne volas lerni, kaj tial mi batas Aleksandron.
Mi legas libron.
La patro ne legas libron, sed li skribas leteron.
Papero estas blanka.
Blanka papero kuŝas sur la tablo.
La blanka papero jam ne kuŝas sur la tablo.
Jen estas la kajero de la juna fraŭlino.
La patro donis al mi dolĉan pomon.
Rakontu al mia juna amiko belan historion.
Mi ne amas obstinajn homojn.
Mi deziras al vi bonan tagon, sinjoro!
Bonan matenon!
Ĝojan feston! (mi deziras al vi).
Kia ĝoja festo! (estas hodiaŭ).
Sur la ĉielo staras la bela suno.
Lakto estas pli nutra, ol vino.
Mi havas pli freŝan panon, ol vi.
El ĉiuj miaj infanoj Ernesto estas la plej juna.
Mi estas tiel forta, kiel vi.
El ĉiuj siaj fratoj Antono estas la malplej saĝa.
Du homoj povas pli multe fari ol unu.
Li promenas kun tri hundoj.
Kvin kaj sep faras dek du.
Dek kaj dek faras dudek.
Kvar kaj dek ok faras dudek du.
Tridek kaj kvardek kvin faras sepdek kvin.
Mil okcent naŭdek tri.
Li havas dek unu infanojn.
Kion Dio kreis en la sesa tago?
Kiun daton ni havas hodiaŭ?
Hodiaŭ estas la dudek sepa (tago) de Marto.
Mi havas cent pomojn.
Mi havas centon da pomoj.
Tiu ĉi urbo havas milionon da loĝantoj.
Mil jaroj (aŭ milo da jaroj) faras miljaron.
Kvinoble sep estas tridek kvin.
Tri estas duono de ses.
Ok estas kvar kvinonoj de dek.
Unu tago estas tricent-sesdek-kvinono aŭ tricent-sesdek-sesono de jaro.
Tiuj ĉi du amikoj promenas ĉiam duope.
Mi legas.
Li estas knabo, kaj ŝi estas knabino.
La tranĉilo tranĉas bone, ĉar ĝi estas akra.
Ni estas homoj.
Vi estas infanoj.
Ili estas rusoj.
Kie estas la knaboj?
Ili estas en la ĝardeno.
Kie estas la knabinoj?
Ili ankaŭ estas en la ĝardeno.
Kie estas la tranĉiloj?
Ili kuŝas sur la tablo.
Mi vokas la knabon, kaj li venas.
Mi vokas la knabinon, kaj ŝi venas.
La infano ploras, ĉar ĝi volas manĝi.
La infanoj ploras, ĉar ili volas manĝi.
Knabo, vi estas neĝentila.
Sinjoro, vi estas neĝentila.
Sinjoroj, vi estas neĝentilaj.
Mia hundo, vi estas tre fidela.
Oni diras, ke la vero ĉiam venkas.
En la vintro oni hejtas la fornojn.
Li amas min, sed mi lin ne amas.
Mi volis lin bati, sed li forkuris de mi.
Diru al mi vian nomon.
Ne skribu al mi tiajn longajn leterojn.
Venu al mi hodiaŭ vespere.
Mi rakontos al vi historion.
Ĉu vi diros al mi la veron?
La domo apartenas al li.
Montru al ili vian novan veston.
Mi jam havas mian ĉapelon; nun serĉu vi vian.
Oni ne forgesas facile sian unuan amon.
Hodiaŭ estas sabato, kaj morgaŭ estos dimanĉo.
Hieraŭ estis vendredo, kaj post-morgaŭ estos lundo.
Ĉu vi jam trovis vian horloĝon?
Se mi estus sana, mi estus feliĉa.
Iru for!
Infano, ne tuŝu la spegulon!
Karaj infanoj, estu ĉiam honestaj!
Li venu, kaj mi pardonos al li.
Ordonu al li, ke li ne babilu.
Petu ŝin, ke ŝi sendu al mi kandelon.
Ŝi volas danci. Morti pro la patrujo estas agrable.
La infano ne ĉesas petoli.
Fluanta akvo estas pli pura, ol akvo, staranta senmove.
Promenante sur la strato, mi falis.
Al homo, pekinta senintence, Dio facile pardonas.
Trovinte pomon, mi ĝin manĝis.
La falinta homo ne povis sin levi.
Venu, ni atendas vin, Savonto de la mondo.
Aŭgusto estas mia plej amata filo.
Mono havata estas pli grava ol havita.
Pasero kaptita estas pli bona, ol aglo kaptota.
La soldatoj kondukis la arestitojn tra la stratoj.
Li venis al mi tute ne atendite.
Homo, kim oni devas juĝi, estas juĝoto.
Nun li diras al mi la veron.
Hieraŭ li diris al mi la veron.
Li ĉiam diradis al mi la veron.
Li diros al mi la veron.
Kiam mi venos, diru al mi la veron.
Mi volas diri al vi la veron.
Tiu ĉi komercaĵo estas ĉiam volonte aĉetata de mi.
Honesta homo agas honeste.
Ĉu hodiaŭ estas varme aŭ malvarme?
Kie vi estas?
Mi estas en la ĝardeno.
Kien vi iras?
Mi iras en la ĝardenon.
La birdo flugas en la ĉambro (
ĝi estas en la ĉambro kaj flugas en ĝi).
La birdo flugas en la ĉambron (
Mi vojaĝas en Hispanujo.
Mi vojaĝas en Hispanujon.
Super la tero sin trovas aero.
Mi staras ekster la domo, kaj li estas interne.
Li diras, ke mi estas atenta.
Li petas, ke mi estu atenta.
Se li jam venis, petu lin al mi.
Ho, Dio! kion vi faras!
Ha, kiel bele!
For de tie ĉi!
Fi, kiel abomene!
Nu, iru pli rapide!
Morgaŭ mi veturos Parizon (aŭ en Parizon).
Mi restos hodiaŭ dome.
Jam estas tempo iri domen.
Flanken, sinjoro! Mi konas neniun en tiu ĉi urbo.
Mi neniel povas kompreni, kion vi parolas.
Mi veturis du tagojn kaj unu nokton.
Ia, ial, iam, ie, iel, ies, io, iom, iu.
Lia kolero longe daŭris.
Li estas hodiaŭ en kolera humoro.
Li koleras kaj insultas.
Li fermis kolere la pordon.
Lia filo mortis kaj estas nun malviva.
La korpo estas morta, la animo estas senmorta.
Li parolas, kaj lia parolo fluas dolĉe kaj agrable.
Ni faris la kontrakton ne skribe, sed parole.
Li estas bona parolanto.
Li loĝas ekster la urbo.
Kia granda brulo! kio brulas?
Ligno estas bona brula materialo.
Lernolibron oni devas ne traleĝi, sed tralerni.
Li portas rozokoloran superveston kaj teleroforman ĉapelon.
En mia skribotablo sin trovas kvar tirkestoj.
Liaj lipharoj estas pli grizaj, ol liaj vangharoj.
Mi aĉetis dekon da ovoj.
Tiu ĉi rivero havas ducent kilometrojn da longo.
En la ĉambro sidis nur kelke da homoj.
Haro estas tre maldika.
Tiu ĉi malfreŝa pano estas malmola, kiel ŝtono.
Malbonaj infanoj amas turmenti bestojn.
Mi forte malestimas tiun ĉi malnoblan homon.
Rekta vojo estas pli mallonga, ol kurba.
La tablo staras malrekte kaj kredeble baldaŭ renversiĝos.
Malamiko venis en nian landon.
Sur la korto staras koko kun tri kokinoj.
Mia fratino estas tre bela knabino.
Mia onklino estas bona virino.
Lia duonpatrino estas mia bofratino.
Mi havas bovon kaj bovinon.
La juna vidvino fariĝis denove fianĉino.
Ĉu vi havas korktirilon, por malŝtopi la botelon?
Ŝi kombas al si la harojn per arĝenta kombilo.
En varmega tago mi amas promeni en arbaro.
Vi parolas sensencaĵon, mia amiko.
Mi trinkis teon kun kuko kaj konfitaĵo.
Akvo estas fluidaĵo.
Sur la tablo staris diversaj sukeraĵoj.
Via vino estas nur ia abomena acidaĵo.
La acideco de tiu ĉi vinagro estas tre malforta.
Mi manĝis bongustan ovaĵon.
Tiu ĉi granda altaĵo ne estas natura monto.
La alteco de tiu monto ne estas tre granda.
Glaciaĵo estas dolĉa glaciigila frandaĵo.
Lia heroeco tre plaĉis al mi.
Mi vivas kun li en granda amikeco.
Patro kaj patrino kune estas nomataj gepatroj.
Petro, Anno kaj Elizabeto estas miaj gefratoj.
Gesinjoroj N. hodiaŭ vespere venos al ni.
Mi gratulis telegrafe la junajn geedzojn.
La gefianĉoj staris apud la altaro.
La doktoredzino A. vizitis hodiaŭ la gedoktorojn P.
Li ne estas lavisto, li estas lavistinedzo.
La filoj, nepoj kaj pranepoj de reĝo estas reĝidoj.
La hebreoj estas Izraelidoj, ĉar ili devenas de Izraelo.
Ĉevalido estas nematura ĉevalo, kokido
nematura koko, bovido
nematura bovo, birdido
nematura birdo.
La ŝipanoj devas obei la ŝipestron.
Ĉiuj loĝantoj de regno estas regnanoj.
Urbanoj estas ordinare pli ruzaj, ol vilaĝanoj.
La Parizanoj estas gajaj homoj.
Nia provincestro estas severa, sed justa.
Luteranoj kaj Kalvinanoj estas kristanoj.
Li estas nelerta kaj naiva provincano.
Nia regimentestro estas por siaj soldatoj kiel bona patro.
La botisto faras botojn kaj ŝuojn.
Ŝteliston neniu lasas en sian domon.
La kuraĝa maristo dronis en la maro.
Verkisto verkas librojn, kaj skribisto simple transskribas paperojn.
La riĉulo havas multe da mono.
Malsaĝulon ĉiu batas.
Timulo timas eĉ sian propran ombron.
Li estas mensogisto kaj malnoblulo.
Preĝu al la Sankta Virgulino.
En somero ni trovas malvarmeton en densaj arbaroj.
Li sidas apud la tablo kaj dormetas.
Sur lia vizaĝo mi vidis ĝojan rideton.
Tio ĉi estis jam ne simpla pluvo, sed pluvego.
Antaŭ nia militistaro staris granda serio da pafilegoj.
Tiu ĉi maljunulo tute malsaĝiĝis kaj infaniĝis.
Forigu vian fraton, ĉar li malhelpas al ni.
En la printempo la glacio kaj la neĝo fluidiĝas
Venigu la kuraciston, ĉar mi estas malsana.
Li venigis al si el Berlino multajn librojn.
Sidigu vin (aŭ sidiĝu), sinjoro!
La pafado daŭris tre longe.
Mi eksaltis de surprizo.
Mi saltas tre lerte.
Mi saltadis la tutan tagon de loko al loko.
Li kantas tre belan kanton.
La kantado estas agrabla okupo.
La diamanto havas belan brilon.
Du ekbriloj de fulmo trakuris tra la malluma ĉielo.
La kuiristo sidas en la kuirejo.
La kuracisto konsilis al mi iri en ŝvitbanejon.
En la kandelingo sidis brulanta kandelo.
Ŝtalo estas fleksebla, sed fero ne estas fleksebla.
Vitro estas rompebla kaj travidebla.
Ne ĉiu kreskaĵo estas manĝebla.
Li rakontis al mi historion tute ne kredeblan.
Ĉu vi amas vian patron?
Kia demando! kompreneble, ke mi lin amas.
Li estas homo ne kredinda.
Via ago estas tre laŭdinda.
Tiu ĉi grava tago restos por mi ĉiam memorinda.
Centimo, pfenigo kaj kopeko estas moneroj.
Sablero enfalis en mian okulon.
Unu fajrero estas sufiĉa, por eksplodigi pulvon.
Mi foriras, sed atendu min, ĉar mi baldaŭ revenos.
Mi volonte plenumis lian deziron.
En malbona vetero oni povas facile malvarmumi.
