Nu, Eŭlalio, ĉu vi ekvidas ion?
Ne ankoraŭ, panjo.
Mi vane ilin malfermegas; mi vidas nenion, sinjorino Heleno.
Mi esperas, ke li ne preterlasis la vagonaron.
Nekredeble: sur sia depeŝo li skribis, ke li eniras en vagonon.
Tamen, ekkriis kolertone sinjorino Heleno, jam de du horoj eliris Ludoviko kaj Andreo.
Sufiĉas tri kvaronoj da horo por iri ĝis la fervojo.
Do, de longa tempo, ili devus esti ĉi tien alvenintaj.
Verŝajne la vagonaro malfruiĝis.
Fine, diris Eŭlalio, mi lin do revidos, post tiom da jaroj; ĉar mi lin amas vere kiel fraton.
Tamen, de mia edziniĝo, mi ne havis okazon lin nomi per tiu amika nomo.
Ho, mia Viktoro, sopiris Josefino, kia feliĉo por mi, kiam mi vin kisados.
Via Viktoro! Haltu, knabino, respondis akre Heleno.
Ĉu mi vin gastigis, kiam vi kuŝis sur la pavimo, por ke vi poste kunprenu mian filon?
Aliru do al la kuirejo, kaj zorgu, ke la servistinoj ne bruligu la rostaĵon.
Josefino konfuza eliris, nenion plu dirinte, sed profunde ĉagreniĝanta.
Mi esperas, ke tiu malriĉulino ne haltigos la antaŭeniradon de miaj projektoj per ŝia amo neefektivigebla.
Viktoro estas difinita por la plej altaj situacioj.
Sed mi kontraŭstaras, feliĉe.
Se ŝi ne marŝos rekte, ŝi scios, ke mi konas rimedojn por min obeigi.
Ĉu do ĉiam vi amas lin?
Certe mi komprenas: kaj estas ĵus tio, kio min mortigas.
Silentu: viŝu viajn okulojn.
Mi aŭdas mian bopatrinon.
Sed tiu anaso estos multe tro kuirita!
Jen, jen, respondis la malfeliĉa knabino, rapide malsuprenirante la ŝtupojn.
Nu, ĉu vi kredas, ke mi vin resendis antaŭ nelonge por ploretadi en via ĉambro?
Zorgu do pri la tagmanĝo, dum mi preparos la manĝilaron.
Josefino eniris en la kuirejon, unu el tiuj vastegaj kuirejoj provincaj, kiajn Parizanoj neniam konis.
Ĉu mi povas vin helpi, panjo?
Ne, filino mia, vin sufiĉe okupas via naskito.
Ĝin suĉigu, por ke ĝi ne ĝenu nin, post kelke da tempo.
Nur tion oni petas de vi.
Ĝin oni eligis nur por grandaj familiaj festoj.
Heleno, kiu fidis tre malmulte al la lerteco de sia servistaro, pri ĝi prizorgis mem, kaj ne toleris, ke iu ĝin tuŝu.
La restaĵo estis samepoka.
Sed vi eraras, panjo, vi metas nur ok manĝilarojn kiel kutime.
Mi scias tion, kion mi faras: mi ne bezonas observojn.
Aŭskultu, panjo, diris seriozvoĉe sinjorino Ludoviko; mi kredas ke vi estas malprava.
Vi malĝojigos familian feston.
Viktoro amas multe Josefinon, sian infanecan amikinon: li koleros kontraŭ vi.
Eble li postulos, ke vi mem remetu la manĝilaron de vi formetitan.
Vi bone scias, ke mia edzo kaj paĉjo Andreo opinios kiel li.
Do tia malbonaĵo nur vin malutilos.
Je Dio! Estas tamen vera tio, kion ŝi rakontas kun sia mieno kvieta, murmuris Heleno.
Viktoro estas kapabla fari tion, kion ŝi diras.
Kiel ĉiam, Andreo kaj Ludoviko min kontraŭbatalos.
Nu, mi submetiĝu, ĉar mi ne povas fari alie.
Ŝi remetis sur la tablon la teleron, kiun ŝi estis formetinta, kiam subite bruaj krioj aŭdiĝis.
Apenaŭ la veturilo haltis, tuj el ĝi elsaltis juna oficiro, kiu sin ĵetis en la brakojn de Heleno.
Bonan matenon, panjo!
Via vizaĝo ne ŝanĝiĝis.
Mi ne tiel parolos pri la via.
Kiel ĝi estas brunigita!
Ĉar nur en Afriko oni vidas veran sunon.
Tie ĉi ĝi estas konita nur fame.
Mi min tenas tie ĉi, malantaŭ ĉiuj aliaj, respondis timeme la fraŭlino.
Kaj vi ne eksaltas al mia kolo!
Tio estas tre malafabla.
Ĉu vi scias, ke vi fariĝis treege bela?
Vi do tiel opinias, sinjoro Viktoro, ŝi sopiris, ruĝiĝante pro plezuro.
Tamen ŝi moderiĝis: ĉar sonis ankoraŭ en ŝiaj oreloj la maljustaj riproĉoj de Heleno.
Efektive iu, kiu estus dezirinta renkonti virinon pli belan ol Josefinon, estus faronta tre longan vojiron.
Tuj; mi alportigas la manĝaĵon, diris sinjorino Linŝardo.
Ĉiuj sidiĝis al la tablo.
Heleno kontentega, nur zorgante pri la vojaĝanto, lin glutigis, kvazaŭ ŝi volus lin mortigi per sendigestego.
Dum li plenbuŝe manĝegis, la juna oficiro rakontis siajn armagojn.
Dum la deserto, kiam estis malŝtopita la ĉampano, Ludoviko sin levis:
Ha! frateto, ekkriis la vojaĝanto, tremetante pro kortuŝeco kaj plezuro; vi tiamaniere min perfide ekkaptas!
Sed, atentu: mi bone scios redoni moneretojn interŝanĝe de via monerego.
Sin levante siavice:
Nu, Viktoro, balbutis sinjoro Linŝardo, ne diru petolaĵojn.
Vi bone scias, ke sen via frato neniam mi estus ricevinta tiun ordenon.
Atendu do, paĉjo, mi ne finis.
Tiam la entuziasmo fariĝis nerakontebla.
Ĉiu sin levis, kisadis sian najbaron.
Fine Eŭlalio rompis la reciprokan ekscitiĝon, dirante per voĉo iom malrapida:
Oni iru en la ĝardenon por trinki kafon.
Bonega ideo, ekkriis Viktoro.
Mi tiel ofte tendaris en plena aero, ke mi malbone spiras, kiam mi estas enfermita.
La tuta familio malsupreniris al laŭbo, kiu borderigas la vojon.
Post kelkaj minutoj, servistino metis sur kamparan tablon grandan kafujon fumantan.
De kvarono da horo, Linŝardoj tie sidis: la viroj fumis pipojn, trinketante sian kafon.
Sed tio estas sinjoro paroĥestro, ekkriis la kapitano.
Eniru do, sinjoro Benojto, aliru do.
Mi esperas, ke vi trinkos kaftason kun ni.
Viktoro! mia brava knabo, jen estas vi!
Vi do estas reveninta?
Sed oni nenion diris al mi pri tio.
Mi petis libertempon por resaniĝo.
Ĉu vi estis vundita?
Ho! negravaĵo! Kuglo, kiu tuŝetis mian ŝultron.
Konfidencie, tio estis nur preteksto.
Mi deziregis revidi mian familion kaj miajn amikojn.
Vi scias, ke inter ili mi kalkulas vin, sinjoro paroĥestro.
Ho, jes, mi tion scias.
Ha! mia infano ... pardonu, mi volis diri: kapitano.
Daŭrigu do, sinjoro Benojto; ne ĝenu vin.
Diru, aldonis la junulo kun malica rideto, ĉu vi ĉiam fanatike fiŝkaptas per hokfadeno?
Ho, ne! Kiam unufoje oni evitis la dronigon, oni ne rekomencas plu.
