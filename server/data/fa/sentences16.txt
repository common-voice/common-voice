
تمام خاطراتم که تو این چندتا پاییز گدشته داشتم تو ذهنم خطور کرد
به قول دوستم مهسا تو پاییز آدم همه چیز یادش میمونه
امروز هیچ کاری نکردم و فقط از اتمسفر پاییز لذت بردم
امیدوارم زودتر هوا سردتر بشه
اتفاقات تلخ پارسال تکرار نشه و پاییز خوبی باشه برام
خوشحالم از این که هوا زودتر تاریک میشه
شبهای پاییزی قشنگ ترین زمانیه که ازش آرامش میگیرم
خدایا میشه یه کاری کنی این سه ماه پائیز که انقدر برام دوست داشتنیه تلخ نشه و آرامشبخش باشه؟؟؟
جمعه، بیست و پنجم خرداد ماه هزاروسیصد و نود و هفت
صبح بیدار شدم، با تصویر فوتبالی که که تو ذهنم بود و ده یازده ساعت بعد باید انجام میشد
درسا رو یکم ردیف کردم
مرتب تو اینستاگرام بودم و اخبار مربوط به ایران رو چک میکردم
عید فطر بود و برای ظهر یکم از ویژه برنامه ی ماه عسل رو دیدم و قبل از چهار پنج ساعت مونده به بازی زن داداشم زنگ زد و گفت میای بریم ونک یکم خرید کنیم؟
منم از خدا خواسته قبول کردم و فرصت خوبیم برای سپری کردن تایم تا بازی بود
خلاصه با ماشین اومد دنبال من و مامان و رفتیم مرکز خرید و من از یه کتونی قرمز خیلی خوشم اومد و زن داداشم برای تولدم خرید
تا رسیدیم خونه حدود یک ساعت به بازی باقی مونده بود
داداشم هم قرار بود بیاد خونه و بازی رو با هم بیینیم
خوراکی هم خریده بودیم و فقط پفک کم داشتیم که با مامان رفتیم خریدیم
دادشمم اومد
بازی شروع شد
دقایق اول فشار زیادی رو بازیکنامون بود و به طرز وحشتناکی استرس داشتیم
انگار رویای برد تیم مراکش که تنها امیدمون برای برد بود داشت نابود میشد
هر لحظه امکان داشت دروازه باز بشه
توپ همش دست مراکشیا بود
۱۵ دقیقه اخر بازی اوضاع بهتر شد و ایران روحیه گرفت، موقعیت گل هم داشتیم ولی به ثمر نرسید
نیمه ی اول تموم شد
تنها ۴۵ دقیقه برای رسیدن به آرزمون مهلت داشتیم، بین دو نیمه سریع شام خوردیم من که اصلا نفهمیدیم چی میخورم 
همش میگفتم خوب از این دقایق استفاده کن!
 ممکنه تا ۴۵ دقیقه همه چیز تموم شه و پایان اون همه انتظار باشه
نیمه دوم شروع شد
بازی مثل نیمه اول تند نبود ملایم تر بود ، فشار هم کمتر بود رو ایران ولی این کافی نبود
ما باید گل میزدیم
امید ابراهیمی و جهانبخش مصدوم شدن 
زمان داشت میگذشت و رسیدیم به دقیقه نود 
داور حدود پنج دقیقه فقط اضافه گرفت
ایران باید اخرین توپ رو به سمت دروازه مراکش ارسال میکرد
سامان قدوس قبل از ارسال توپ به توپ بوسه زد و توپو ارسال کرد
بازیکن مراکش گل به خودی زد و کل ایران رفت رو هوا از خوشحالییییی
عجب لحظه شیریننی بود
صدای فریاد خوشحالی داداشم تو گوشمه خودمم خیلی داد زدم و اونقدر دست زدم دستام سرخ شد
بازی تموم شد و همچنان به صعود امیدواریم
بعد از بازی به مامان بابام گفتم بریم بیرون شلوغه
رفتیم بیرون و تو خیابون جشن بود!
! ساعت حدود ده شب بود 
مردم جیغ میزدن 
پرچم ایرانو تو دستشون داشتن، میرقصیدن، تشویق ایسلندی میکردن!
، تو آسمون منور میزدن، عکسای یادگاری میگرفتن
راه رفتن تو خیابون تو اون لحظه مزه خاصی داشت
غلغله بود، انگار کل خیابون عروسی بود، انگار چهارشنبه سوری بود انگار عید بود شبیه همه چیز بود اونشب !!
پر از انرژی مثبت بود
این اولین بار بودم تو عمرم که یه همچین خوشحالیو تو فوتبال تجربه میکردم
هوا دم کرده بود از بس دود ماشینا تو شهر بلند شده بود
حسابی از جو مثبت خیابون لذت بردیم و بعد رفتیم خونه
بازی اسپانیا پرتغال هم مساوی شد و ایران صدر نشین گروه مرگ شد 
حالا منتظر دو بازی بعدمون با اسپانیا و پرتغالیم و امید به صعود داریم
ماه رمضون تموم شد و امروز عید فطره
حدود دو هفتست که از دانشگاه تعطیل شدم و تو این ایام حساااابی درس خوندم که جام جهانیو با خیال راحت بیینم و شب امتحان به جای درس خوندن مشغول تماشای بازیای جام جهانی باشم
راستش هیچ سالی سابقه نداشته من زودتر از ایام امتحانات درس بخونم و جالب اینجاست با لذتم درس میخوندم  و جذابترین خرداد رو تجربه کردم 
فقط به عشق فوتبال بود
خرداد متفاوتیم بود
کلی بارون اومد و سابقه نداشته که تو خرداد اینقدر بارون بیاد
تو این ایام باشگاه هم رفتم و قراره یه اتفاقای خوبی برای ورزشم بیفته تابستون
دیروز اولین بازی جام جهانی برگزار شد و عربستان آبروی آسیا رو برد و پنج صفر به روسیه باخت
۹ ساعت دیگه هم ایران خودمون با مراکش بازی داره و دل تو دلم نیست که ببینم چی میشه
تو گروه مرگ افتادیم
اسپانیا، پرتغال، مراکش
به خاطر مشکلاتمون تو روابط با کشورای دیگه یا شاید مشکلات مالی نتونستیم بازی دوستانه ی مفیدی رو با کشورای دیگه برگزار کنیم اونم در شرایطی که تو گروه مرگیم
بازی امروز با مراکش تقریبا تعیین کننده سرنوشتمون برای صعود به مرحله بعده چون به این بازی امید داریم و به پیروزی یا مساوی مقابل اسپانیا اصلا امیدی نداریم
خدایا امروز به کیروش و شاگرداش قدرت مضاعف بده
اردیبهشت امسال خیلی جذاب بود
هوای خوب،بیشتر روزابارونی، وجود حس ارامش و بودن در کنار آدمای خوب
چقدر هم از ته دل با این ادما خندیدم
اردیبهشت امسال خیلی زود گذشت
به جای اینکه درگیر دغدغه های کسل کننده روزمره باشم طعم اردیبهشت رو چشیدم
مهمتر اینکه غم و ناراحتی های پاییز گذشته رو هم پاک کرد و شرایط دوباره ایده آل شد و چیزایی رو که میخواستم پس گرفتم تا حدودی
امروز هم روز آخر اردیبهشت پر انرژی ترین روز اردیبهشتی من بود
خداحافظ اردیبهشت ۹۷ ، بازم تکرار شو و تنهام نزار
ماه هاست سکوت کردم
این سکوتو دلم نمیاد بشکنم،این سکوت منو مقاوم کرده،صبورم کرده و از هیاهوی اطراف حفظ کرده و شخصیت من رو تغییر داده
حتی جلوی اتفاقات بدتر رو گرفته
این سکوت ارزش داره و روز به روز قیمتش بالاتر میره پس بی دلیل نباید شکسته بشه
اما این سکوت باید بالاخره روزی شکسته بشه، اونم در زمان و شرایط مناسب
شاید سه روز دیگه،شاید سه هفته دیگه و یا شاید چندماه بعد
اگه قرار نیست اون چیزی رو که میخوام بهم بدی،
کمکم کن که به اون چیزی که قسمتمه قانع باشم و بتونم به زندگیم ادامه بدم
اولین دعاهای سال نودو هفت
امشب حال عجیبی دارم،فردا مسافرم،بعضیارم قراره بعد دوسال بیینم
کسایی که تا همین چند سال پیش حداقل ماهی یکی دوبار میدیدمشون
چقدر فاصله ها زیاد شده تو این دنیای پر هرج و مرج
حدود سه ساعت از اغاز سال نودوهفت میگذره
آرزوی امسالم خیلی متفاوت با سالهای قبل بود و اگه امسال بهش نرسم ممکنه دیگه نرسم
خدایا کمکم کن
یه ذره بغض کردم نمیدونم چرا
ایشالله که همه چیز درست بشه
بعضی وقتا یه خواب خیلی قشنگ میبینی و بعد از این که بیدار میشی حسرت میخوری که چدا این خواب واقعی نبوده
بعضی وقتام یه خواب ناخوشایند میبینی و بعد از این که بیدار میشی خداروشکر میکنی که واقعی نبوده 
امروز صبح که از خواب بیدار شدم مورد دوم رو تجربه کردم و اون قدر خوشحال بودم که اون خواب واقعی نیست گه باعث شد قدر اون چیزی که دارم(مربوط به خوابم) رو بدونم و برای نگه داشتنش تلاش کنم و شکرگزار خدا باشم
اخرین روزای اسفند حال خوبی رو دارم
احساس میکنم تو سال ۹۷ اتفاقات جدید و خوبی میتونه برام رقم بخوره فقط باید با یه سری چیزا بجنگم تا به دستشون بیارم چون یک قدمی من ایستادن
امسالم سال بدی نبود  و لحظات شیرین زیادی داشت برام فقط تو پاییز نودوشش بخاطر چندتا موضوع خیلی سختی کشیدم و کسی چیزی نفهمید چون با همه با روی باز حرف میزدم و یاد گرفنم وقتی ناراحتم لبخند بزنم و اجازه ندم کسی متوجه درونم بشه
راستی چقدر حال و هوای عید خوبه
من و مامان هر روز میریم بیرون میگردیم و خوش میگذرونیم
تو اسفند شهر خوشحاله
پیشاپیش نوروز ۹۷ مبارک
چهارشنبه سوری امسال حال و هوای خوبی برای من داشت و برام خیلی متفاوت تر از چهارشنبه سوری چندسال اخیر بود ظهرشم دوتا اتفاق که خیلی وقت بود منتظرشون بودم افتاد و حالمو خوب کرد
ظهرش زن داداشم اومد دنبالم و رفتیم خونشون و با هم فیلم ترسناک دیدیم
صدای ترقه هم میومد و هر دفه که ترقه میزدن چرت سگشون رو پاره میکرد و از خواب میپرید
هاپوی بانمکیه همش دلش میخواد نازش کنی منم کلی نازش کردم بعدشم بردیمش اون پارکی که پاتوق سگای خونگیه و کلی بازی کرد
غروب بود، هوا هم داشت روبه تاریکی میرفت و صدای ترقه ها هم بیشتر میشد
پارکه عالم جدایی داره برا خودش
دنیای سگا خیلی باحاله
بعدشم با ماشین رفتیم طرفای برج میلاد،تمام پارک ها رو بسته بودن، نمایشگاه های ماشینم ماشینای خودشون رو خارج کرده بودن
ساعت هفتم برگشتم خونه
بعد چند دقیقه با مامان رفتم بیرون
سمت محله ی ما خیلی باحال بود
همه ریخته بودن بیرون و بزن و برقص میکردن
کلیم اتیش بازی میکردن و یه عالمه ابشاری میزدن
اسمونم که میدیدی یه عالمه بالن ارزوها داشت که خیلی از زمین فاصله گرفته بودن و حرکت میکردن
ما بینشونم منور میزدن که تا اون بالاها میرفت و نورش پخش میشد
یکم هوا سرد بود
من و مامان تو اون سرما دوتا بستنیم زدیم
وای خدا چه برفی از دیشب داره میاد
اخرین باری که با این شدت برف دیدم یازده سالم بود و این برف تو این چند سال بی سابقست
دیگه داشتم طعم واقعی زمستون رو فراموش میکردم که این برف خوشگل اومد
صبح هم با مامان و بابا رفتیم بیرون
تو برفا دراز کشیدم
تا زانو برف بود 
پس فردا داداش جان هم عقد میکنه
دیشب نامزد داداشم با ماشین اومد دنبال من و مامان تا بریم کیک عقدشون رو سفارش بدیم
ساعت حدودای هفت بود 
هوا تاریک بود و نسبتا سرد
ترافیک شدیدیم بود و دیدن نور ماشینا و چراغا و لامپهای مراکز تجاری حس خوبی بهم میدادن
ماشین سواری تو شبم یه لذت دیگه ای داره
خیلی شلوغ بود،ماشینو تو یکی از کوچه ها پارک کردیم و رفتیم شیرینی فروشی
شاید سالها بود پامو نذاشته بودم شیرینی فروشی،این چند سالم کلا جشن و عروسی نداشتیم و با نصف فامیلامونم قطع رابطه کردیم و حتی شب نشینی هم به ندرت داشتیم 
خلاصه بوی شیرینی ها یه حس خوبی بهم داد، توی کامپیوتر مدلهای کیکم دیدیم و بعد از حدود یک ربع به نتیجه رسیدیم و کیک عقد رو سفارش دادیم
شیرینیا هم بهمون چشمک میزدن و چندتا شیرینیم برای خودمون خریدیم و بدو بدو رفتیم سمت ماشین و بعد از روشن کردن بخاری شیرینیا رو زدیم تو رگ
بعدشم رفتیم گل فروشی
بوی گل ها هم حس خوبی بهم داد
من بچه که بودم عاشق گل بودم
مغازه ی گل فروشی هم خیلی کوچیک و دنج بود و دلم میخواست یکی دوساعت تو اون جو بمونم و با گل فروشیه هم یه گپ بزنیم 
کارامون تموم شد
وقتی برگشتیم حدودا ساعتای نه شب بود
باید برای امتحان ترم فرداهم درس میخوندم، 
خداروشکر که بیرون رفتن دیگه حالمو بد نمیکنه
هنوزم هستن مسائلی که تو زندگیم ازارم میدن ولی خوبیش اینه که دیگه انزوا رو دوست ندارم و نمیخوام مثل این چهار پنج سال خودمو تو اتاق حبس کنم
شبکه نمایش،یه فیلم ایرانی میداد
خانومه که بچه دار شد،به شوهرش گفت
دیگه سرکار نمیرم
آقاهم قبول کرد!
خانومه کلی خوشحال شد و خیلی ذوق زده تشکر کرد!!!
برام خیلی عجیب بود،مگه مرد باید اجازه بده که سرکار نره!!!
همسایه ساختمون بغلیمون،یه آقای بسیار مودب و آقاست
چندباری که زنگ درمون رو زده بود و اجازه دادیم بیاد و بره پشت بوم خونشون
به قدری با ادب حرف میزد و هی معذرت خواهی میکرد که رو مخ من بود
