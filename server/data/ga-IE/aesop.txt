An frog agus an madra rua
Tháinig frog mór buíbhreac aníos as an loch agus shuigh sé ar an bport agus chuir sé fógra amach á rá gurbh ardlia é agus go raibh leigheas gach galair aige
Tháinig na hainmhithe go léir faoi dhéin an leighis
Bhí an madra rua ann
D’fhéach sé ar an bhfrog
Nuair a chonaic sé an t-ainmhí beag suarach chuir sé dranngháire as
Arú greadadh chugat ar seisean má tá an t-eolas úd go léir agat faoi mar d’fhógair tú dúinn nach mór an t-ionadh ná himreann tú beagán de ar do chorpáinín féin
Níl aon duine anseo inniu is míchumtha ná tú
Agus cheapfá a chur ina luí orainn go bhfuil tú ábalta ar ár ngearánta go léir a leigheas
Thit tionóisc beag amach domsa agus baineadh an t-eireaball díom
Cheap mé nuair a d’airigh mé an fhógairt seo uaitse go mb’fhéidir go gcurfá eireaball ina ionad orm
Ní fheicim áfach go bhfuil eireaball ort féin
Preit a dhuine cá bhfios do do leithéidse cad a bhaineann le heireaball
Agus thug sé a chúl air go mí-cheadtach agus d’imigh sé
Lean an chuid eile é agus iad go bréan díobh féin
An múineadh
An té ná féadan a ghnó féin a dhéanamh is deacair a rá go bhféadfaidh sé gnó an fhir thall a dhéanamh
Do ghnó féin déan a dhuine
Ná bac mo ghnó ná mise
An coileach agus an madra rua
Maidin bhreá shamhraidh tharla go raibh madra rua ag siúl go ciúin agus go haclaí i gcóngar do chró na gcearc
Is réidh a thógadh sé na cosa agus is ré ná sin a ligeadh sé faoi iad
Dá fheabhas aire a thug sé dóibh níorbh fhada gur chuir sé cos acu san innill a cuireadh san áit d’aon ghnó chun breith air
Bhí an coileach ina sheasamh in airde ar an gcró
Chonaic sé cad a thit amach agus an cruachás ina raibh an madra rua
Ó a choiligh an chroí istigh arsa an madra rua tar agus bog díom an rud seo nó is gearr go mbeidh mé gan chos
Tá ioscaid ghaoil agam leat
Tar agus fuascail mé
Díolfaidh mé an comhar leat uair éigin
Ní dhearna an coileach ach imeacht láithreach agus an scéal a insint d’fhear an tí
Tháinig seisean agus cleith aige agus mharaigh sé an madra rua
Trua don choirpeach
Mo thruasa an té a bhfuil sin aige
Díolfaidh sé as an uair is lú a bheidh coinne aige
