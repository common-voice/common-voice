lmut fell-aɣ tettgani, tarewla ula(c) sani.
Ddunit am uxxam bu snat tewwura, ekk s-ya teffeɣḍ s-yin.
D lqella n yirgazen i k-yerran, a bu t-xutam d-argaz.
Axiṛ tidet yesseqraḥen, wala lekdeb yessefraḥen.
A vu snat, bru i yiwet.
Ulac win izegren asif ur yelxis.
Ibeddel adrum, s-weɣrum.
Win i wumi teεreq tikli n tsekkurt, ad yetbaε tin n tyaziṭ.
Tikli n tyaziṭ tɛerq-as, tin n tsekkurt ur as yezmir.
Izem d-Mḥend i t-yenɣan, ciεa-s d-Abu Sellan.
Yusa-d ubesli, ad yessufeɣ aneṣli.
Ala aɣyul i yenekṛen laṣel-is.
Nnan-as i userdun, anwa i d baba-k? Yenna-y-asen, jeddi d aεudiw.
Tena-y-as tejṛa i tgelzimt tenɣiḍ-iyi. Terra-y-as "afus-iw seg-m i d yekka".
Yettnadi ɣef iẓuran n tagut.
Tebɣa tajeǧǧigt n tagut.
Yebɣa ad tt-yeẓzeg, ur turiw. 
Ur ḥemmleɣ gma ur ḥemmleɣ w'ara t-yewten.
W'ur nuriw yugad nnger, win yurwen yeṛwa amdegger.
Temlal tasa d way turew. 
Ixxamen n medden weɛṛen, ma ur nɣin ad sḍeɛfen.
Senndeɣ fell-as, Yeɣli-d fell-i.
Adfel yekkat deg udrar, semm-is di swaḥel.
A y'aɣyul a bu ccama, yeğğan leḥbab ɣer tama.
Llan leḥbab ukellex, llan leḥbab ukexkax, yella weḥbib n tidet.
Tayaziṭ tettarew, ayaziḍ ittetir wa 3abuthis.
Aḥeqqar kkes-as, nneɣ ernu-y-as.(efk-as i weqjun tiremt nneɣ eǧǧ-it mebla imensi).
Ulac tirect ur nesεi akerfa.
Azawal Di tmurt iderɣalen qaren-as bu laɛyun.
Sεiɣ baba lamaεna yemmut.
Anwa i-kem cekren a tislit, d-yemma teḥder xalti!
Acu ik-ixusen a bu εeryan? d tixutam.
Simmal nettidir la nsell.
Acu tebɣiḍ a yadarɣal? d tafat!
Ulac aseḍsu ma hudent tuɣmas, ulac sbeṛ ur nesɛi tilas , ulac wi yemmuten yegla s wayla-s.
Yessers uḥeddad tafḍist irfed-itt mmi-s.
Ak yeǧǧ Ṛebbi a cix d amuḍin ar d-bdu tyaziṭ-inu.
Medden zhan d lmuta, Aɛli ijebbed tiɣrifin.
Teǧǧa-d argaz-is yemmut, truḥ ad tt-ɛezzi tayeḍ.
Tasusmi d dwa n-tmusni.
Awal am uskfel n wezru , mi tekksed yiwen, ad d-yeɣli wayeḍ.
Kra n win yesuguten awal, ala tikarkas i deg yețnawal.
Dacu t-teffeziḍ a εemmi? d llazuq n y-ilindi.
Yiwen waεrab yaεmar ssuq.
Tasusmi d-zyen n-yimi.
Iles yetthawalitent aqarru yettaɣitent.
Yenna-y-as waɣyul, eğğ-i-y-i kan ad serseɣ icenfiren-iw ɣef temzin.
Mer lliɣ d-win yessnen, yețțak-d ugudu lexrif?
Win ifahmen yefhem, win ur nefhim ara yewhem.
Lfahem ad ifhem,aɣyul ad iwhem.
Azduz ddaw teslit, tislit(teslent) teggumma ad nṭeq.
Ayen yellan di tasilt(teccuyt,tugict), ad t-id yessali uɣenja.
Ur yezmir yiwen ad yeffer iṭij s-uɣerbal.
Yuker ḥedreɣ, yeggul umneɣ.
Ljerḥ yeqqaz iḥellu, yir awal yeqqaz irennu.
Regmat d-awal kan, tisusaf d aman kan.
Lemεanda n tnuḍin i yenɣan arggaz ur nuḍin.
Acebayli yeṛreẓ, zit iɛelleq.
Tičṛaḍ s idamen.
Afus ur tezmireḍ ad t-tɣeẓzeḍ, suden-it.
Ar d-illal ad s-nsemmi ḥlal.
Bu yiles, medden ak in-s.
Xedmeɣ lxir, yuɣal iyi-d d ixmiṛ.
Aḍar ma inuda, ad d-yawi lada.
Aḍar ma inuda, ad d-yawi lada neɣ ad d-yawi amedia.
Ljerḥ yeqqaz iḥellu, yir awal yeqqaz irennu.
Fkas ad yečč yizem, ad d-yas wass d netta ara k-yeččen.
Aεebbuḍ ṛɣib. win i t-itebεen ur iseεεu ara aḥbib.
Aɣyul mi yenti yiger, mkul ass ad yesnigir.
Ɛerdeɣ-d aεṛab, yečča-t akk.
Efk-iyi yelli-k, ternuḍ-i lεula-s d yirden.
Axxam ur nesεi tamɣart, am urti ur nesεi tadekkart.
Lmut d abrid wer nexli.
Ciṭ i tarwiḥt ciṭ i telwiḥt.
Zgigu ibaḥ aɛrav ifuḥ.
Win mi yekkes vava-s atan deg irebbi n yemm-as, win mi yekkes yemm-as, atan deg ugudu nḍent-as.
Iṭij n meɣres, yessibrik iɣes.
Yenṭeq yennayer ɣer Fuṛar,ina-as εemmi Fuṛar, smill-itt neɣ ad tt-smilleɣ.
Leḥmurga n sbeḥ tameddit ategrdah, leḥmurga n tameddit heggit a tejjaṛ εebbit.
Akken i s-yenna wuccen, a wi yufan lexrif xerfayen, tafsut εamayen, tagrist d unebdu yumayen.
Win ibɣan, itnadi amek; Win yugin iqqar:"Ulamek".
Nncuc tṛebbin lefcuc.
Llamba ittṛeqṛiqen ilaq-as zzit.
Iṭij d-abeṛnus n ugellil.
Win yugaden Yennayer, yella kra i yessexser.
Ayen izewṛen itteqras.
Ur ttheggi iwzan qbel ifrax.
Azetta: wa iger-it, wa izda-t, wa issa-t.
Win iǧǧan inǧa.
Tsruḥun wudmawen, tɣimin-d ysmawen.
Tidi tettawi-id udi.
Win ictaqen lehna ur yufi later-is, win tt-yesɛan d ayla ur yeẓi azal-is. "Yenna d umɣar Lounis Aît Menguellet"
Axxam deg ur telli tmeṭut, ṛzag deg-s lqut.
