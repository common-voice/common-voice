Acḥal qeṛṛiḥ yifelfel-a!
Am seksu mebla lmerqa.
Efk-aɣ ad nsew tiqit n waman.
Zwir deg qellu n tebṣelt.
Teqqim armi terɣa teccuyt.
Acḥal ziḍ seksu s yibawen!
Tiɛesbanin, seksu d ufettet ssneɣ-asen, ma d ayen nniḍen ulac.
Ur t-id-ttekkes ara, mazal ur yewwi ara.
Rnu-as aman neɣ ad ireɣ.
Seqqi-as-d i yemma-m ad tečč.
Aha beṛka ur tett ara deg uɣenǧa.
Awah, dayen ṛwiɣ.
Lluẓen i sin yid-sen.
I tura, wa d imekli neɣ d imensi?
Err-as zzit n uzemmur ad yiziḍ ugar.
D aqjun-im ad ččeɣ tisugar!?
Ad ldiɣ tawwurt ad yeffeɣ ucayaḍ.
Yal yiwen ad yeddem amur-is.
Ma yugar-d kra, ad rnuɣ.
Ččiɣ-as seksu s ubisaṛ, Wellah ma teṛwiḍ-t.
Tefka-as snat tcakulatin d tanalt i yelli-s.
Nnig lqahwa taberkant, ur zmireɣ ad rnuɣ kra.
D acu ara ak-d-fkeɣ? D tiferret neɣ d tamesruqt?
Ssefruri-aɣ-d taremmant ad nedhu deg-s.
Diri win yesnagaren.
Ala tiziḍanin i itett weqcic-a.
Bezzaf i ttetteḍ a wletma.
Ayen i d-iseww ad as-d-yeffeɣ d ččekčuka.
Err-as tibṣelt, tazṛudiyat d snat tbaṭaṭayin.
Teɛrek-d snat teḥbal n weɣrum.
Mačči d učči akk, ad tiniḍ s iḍarren-is i t-id-yexdem.
Mi dayen yeḥma lfur, tzemreḍ ad tegreḍ sin iḥitiwen-nni.
I ḥemmleɣ deg Yennayer, d seksu s ubisaṛ d uyaziḍ.
Wwet aɣrum d umureǧ ad tesɛeddiḍ tiremt.
Rfed-itt sers-itt d ifelfel d ṭumaṭic.
Ayefki n tfunast sɛan-t, ttaɣen-d win n tcekkaṛt.
Attan tfettel seksu i tmeɣra.
Seqcer-iyi-d kra n tkeṛmusin ma ulac fell-as.
Armi d ass-a, i yeččiɣ tibexsisin am ti.
Acḥal cedheɣ aman n tala n taddart-nneɣ!
Ger kra n tbaṭaṭayin ar tmes ad d-wwent.
Tezza-d iɛeqqayen n lḥemmeẓ deg uḍajin.
Učči am wa yif-it laẓ.
Ixeddem-d ala taga, taɣeddiwt d tbidest.
Ččan timellalin tuftiyin armi qebren.
Terra-as tasselt i lbaṭaṭa-nni.
Err kan kra, ṛṛuz ifetti.
Yesseknaf-as-d tasa ad d-terfed iman-is.
Ad tt-greɣ ad yimsismeḍ ma ulac ad tettwaɣ.
D tasraft, ayen yellan yebleɛ!
Aha kan, ad ssisneɣ aɣrum s zzit n uzemmur.
Theyya yemma acedluḥ i tɛacuṛt.
Efk-asen tiɛeqqayin n ččina.
D iẓem yemmugen kan deg wexxam i yelhan.
Yewɛer aṭas ad tessirdeḍ tikerciwin.
Seqdec tagezzamt ma ulac ad tent-yaɣ udekkan.
Awren-a ur yelhi ara i tesfenǧin.
Ssired akk isufar uqbel aten-terreḍ ar teccuyt.
Taccuyt, tasilt, tuggi: yal wa amek i as-yeqqar.
Yessames-iyi-d akk mi iṛuḥ ad yerwi s uxebbaḍ.
Smir-as aman alamma d talemmast.
Tekkes-as tadimt akken ad t-terwi.
Dayen yerkem lqut-nni, tzemreḍ ad as-tessenseḍ.
Yeswa tabuqalt n yiɣi iman-is.
Yebda yettkil uyefki-a, ɣas ur t-id-sewway ara.
Iɛreḍ-iyi Yuba ad ččeɣ.
Sɛeddi-t deg uɣerbal imceṛceṛ.
Tebɣa-d yemma-s izegzawen i d-yusan seg ssuq n Sidi Ɛic.
Tuɣal-asen d tannumi: yal mi ara mlilen ad d-zlun ayaziḍ.
Ula d taẓrudiyat ur tessin ara ad tt-tesseqbec.
Ddem ajenwi yelhan i uksum.
D tmanya mazal ur d-teffiɣ ara seg tkuzint.
Tesfeḍ ṭabla mi fukken učči.
Zzuzer-as sin yiɛqqayen n lmelḥ.
Ad ak-d-rnuɣ ayefki?
Yesseṛwa-as aɣrum s tament d wudi.
Tikkelt-a ulac akk tireɣla.
Nseww-d iskimen s tmellatin, neɣli fell-asen.
Cwiyya-t kan uksum-a, yeččur d tasemt.
Ad ak-d-smireɣ ttay neɣ lqahwa?
Err spagiti-nni ar tseksut ad yeqqiṭṭer.
Awi-d aman, merriɣ mliḥ wučči-a.
Tečča kan snat tmellalin tikiṛucin.
Tessenṭaḍ tmeqlit-nni, ɣas ḥiwel zzit.
Attan tesseqcaṛ tiskert.
Kkes-as akk ayen yerkan i texsayt-nni.
Lman akk yizegzawen-a.
Amek i tebɣiḍ timellalin-ik? D tuftiyin, d timerwiyin neɣ d tikiṛucin?
Yella wacu ara nečč neɣ ur d-teǧǧim wara?
Mazal, alamma ifuṛ-d snat tikkal.
Telha tberkukest i aɣ-d-tesres.
Ibelleɛ iman-is.
Teffeẓ aṭas ma ulac ad ak-yezɛeq.
Texdem-d timadlanin am tid n tḥanut.
Aksum-a i d-tuɣeḍ ala iɣsan.
Wexxeṛ akin ma ulac ad terɣeḍ.
Ɣeṛ-asen-d ad ččen atan yewjed.
Atan imecceḥ tarbut.
D wa i d imensi-w?
Ur yewwa ara, atan akken kan d arekti.
